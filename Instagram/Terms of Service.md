* शर्तें और पॉलिसी

उपयोग की शर्तें
===============

Instagram में आपका स्वागत है!  
  
ये उपयोग की शर्तें (या “शर्तें”), Instagram की आपकी एक्सेस और उसके उपयोग को नियंत्रित करती हैं, उस स्थिति के सिवाय जहाँ हम स्पष्ट रूप से बताते हैं कि अलग शर्तें (और ये नहीं) लागू होंगी और Instagram सेवा (“सेवा”) के बारे में जानकारी देती हैं, जैसा कि नीचे बताया गया है. इस सेवा पर Meta की सेवा की शर्तें लागू नहीं होती हैं.  
  
Instagram सेवा Meta Platforms, Inc. द्वारा आपको दिए जाने वाले Meta के सभी प्रोडक्ट में से एक है. इसलिए उपयोग की ये शर्तें आपके और Meta Platforms, Inc. के बीच एक एग्रीमेंट बनाती हैं. अगर आप इन शर्तों से सहमत नहीं हैं, तो Instagram को एक्सेस या उपयोग न करें.  
  

**1\. Instagram सेवा**#
-----------------------

हम आपको Instagram सेवा देने की सहमति देते हैं. इस सेवा के तहत Instagram के वे सभी प्रोडक्ट, फ़ीचर, एप्लिकेशन, सेवाएँ, तकनीकें और सॉफ़्टवेयर शामिल हैं, जिन्हें हम Instagram के मिशन को आगे बढ़ाने के लिए प्रदान करते हैं: जो है, आपको अपने पसंदीदा लोगों और चीज़ों के और करीब लाना. सेवा इन बातों से मिलकर बनी है:

* **बनाने, कनेक्ट करने, बातचीत करने, खोजने और शेयर करने के लिए पर्सनलाइज़ किए हुए अवसर देना.** लोग अलग-अलग प्रकार के होते हैं. इसलिए हम आपको अलग-अलग तरह के अकाउंट और फ़ीचर देते हैं ताकि आप अपनी मौजूदगी बना सकें, शेयर कर सकें, बढ़ा सकें और Instagram पर और उसके बाहर लोगों से बातचीत कर सकें. हम आपके आपसी रिश्तों को मज़बूत बनाने के लिए, ऐसे अनुभव देते हैं जिन्हें आप अन्य लोगों के साथ ले पाएँ और जिनके बारे में आप वाकई परवाह करते हों. इसलिए हमने ऐसे सिस्टम बनाए हैं जो आपके और अन्य लोगों के लिए महत्व रखने वाले कंटेंट को समझने की कोशिश करते हैं और उस जानकारी का उपयोग करके आपके लिए महत्व रखने वाले अनुभव बनाने, ढूँढने, उनसे जुड़ने और उन्हें शेयर करने में आपकी मदद करते हैं. जिस कंटेंट, फ़ीचर्स, ऑफ़र्स और अकाउंट में आपकी दिलचस्पी हो सकती है, उन्हें हाइलाइट करना और Instagram पर और उसके बाहर आपकी और अन्य लोगों की एक्टिविटी के आधार पर आपको Instagram का अलग-अलग तरह का अनुभव देना उसका हिस्सा है.
* **सकारात्मक, समावेशी और सुरक्षित माहौल को बढ़ावा देना.**  
    हम ऐसे टूल बनाते और उपयोग करते हैं और हमारी कम्युनिटी के मेंबर्स को ऐसे रिसोर्स देते हैं, जिनसे उनके अनुभवों को सकारात्मक और समावेशी बनाने में मदद मिले, जिसमें वे अवसर भी शामिल हैं जब हमें लगता है कि उन्हें मदद की ज़रूरत हो सकती है. हमारे पास ऐसी टीमें और सिस्टम भी हैं, जो हमारे नियमों और पॉलिसी के दुरुपयोग और उल्लंघनों के अलावा हानिकारक और कपटपूर्ण व्यवहार से भी मुकाबला करते हैं. हम अपने प्लेटफ़ॉर्म को सुरक्षित रखने के लिए हमारे पास मौजूद सभी जानकारियों का उपयोग करते हैं, जिसमें आपकी जानकारी भी शामिल होती है. हम दुरुपयोग या हानिकारक कंटेंट की जानकारी अन्य Meta कंपनियों या कानून लागू करने वाली संंस्थाओँ के साथ भी शेयर कर सकते हैं. प्राइवेसी पॉलिसी में जाकर ज़्यादा जानकारी पाएँ.
* **हमारी बढ़ती कम्युनिटी को लगातार सेवाएँ देने में हमारी मदद करने वाली टेक्नोलॉजी बनाना और उपयोग करना.**  
    हमारी बढ़ती कम्युनिटी के लिए जानकारी को व्यवस्थित करना और उसका विश्लेषण करना हमारी सेवा का केंद्र बिंदु है. दुनिया भर में फैले एक बड़े समुदाय के लिए बड़े पैमाने पर हमारी सेवा को लोगों की पसंद के अनुरूप, सुरक्षित और बेहतर बनाने में हमारी मदद करने वाली आधुनिक तकनीकों का निर्माण और उपयोग करना हमारी सेवा का एक बड़ा भाग है. आर्टिफ़िशियल इंटेलिजेंस और मशीन लर्निंग जैसी तकनीकों से हमें अपनी सेवाओं में जटिल प्रक्रियाएँ लागू कर पाने की क्षमता मिलती है. ऑटोमेटेड टेक्नोलॉजी से हमें अपनी सेवा की कार्यात्मकता और इंटीग्रिटी सुनिश्चित करने में भी मदद मिलती है. प्राइवेसी पॉलिसी में जाकर ज़्यादा जानकारी पाएँ.
* **Meta कंपनी के अन्य प्रोडक्ट पर एक समान और बिना रुकावट का अनुभव देना.**  
    Instagram, Meta की कंपनियों का भाग है जो ज़्यादा बेहतर और सुरक्षित सेवाएँ देने के लिए टेक्नोलॉजी, सिस्टम, इनसाइट और जानकारी शेयर करती हैं. शेयर की जाने वाली जानकारी में हमारे पास मौजूद आपकी जानकारी भी शामिल है (ज़्यादा जानकारी के लिए प्राइवेसी पॉलिसी देखें). हम Meta कंपनी के आपके द्वारा उपयोग किए जाने वाले सभी प्रोडक्ट पर इंटरैक्ट करने के तरीके भी देते हैं और हमने आपके चुनाव के आधार पर, Meta कंपनी के सभी प्रोडक्ट पर बिना रुकावट वाला और एक समान अनुभव देने के लिए सिस्टम बनाए हैं.
* **हमारी सेवा की एक्सेस सुनिश्चित करना.**  
    हमारी वैश्विक सेवा के संचालन के लिए, यह आवश्यक है कि हम दुनियाभर में हमारे सिस्टम पर डेटा स्टोर और ट्रांसफ़र करें, जिसमें आपके निवास के देश से बाहर के सिस्टम भी शामिल हैं. हमारी सर्विस उपलब्ध कराने के लिए इस ग्लोबल इंफ़्रास्ट्रक्चर का उपयोग करना ज़रूरी है. यह इंफ़्रास्ट्रक्चर Meta Platforms, Inc., Meta Platforms Ireland Limited या उनके एफ़िलिएट के स्वामित्व वाला या उनके द्वारा संचालित हो सकता है. हम आपकी जानकारी को किस तरह ट्रांसफ़र, स्टोर या प्रोसेस करते हैं, इस बारे में ज़्यादा जानकारी के लिए कृपया हमारी प्राइवेसी पॉलिसी पढ़ें.
* **आपके पसंदीदा तरीकों से आपको ब्रांड, प्रोडक्ट और सेवाओं से कनेक्ट करना.**  
    हम आपको ऐसे विज्ञापन, ऑफ़र और अन्य प्रायोजित कंटेंट दिखाने के लिए Instagram और Meta कंपनी के अन्य प्रोडक्ट के डेटा के साथ-साथ थर्ड पार्टी पार्टनर के डेटा का उपयोग करते हैं, जो हमारे अनुसार आपके लिए उपयोगी होंगे. और हम ये भी कोशिश करते हैं कि उस कंटेंट को Instagram पर आपको मिलने वाले अन्य अनुभवों जितना ही प्रासंगिक बना सकें.
* **रिसर्च और इनोवेशन.**  
    हम अपने पास मौजूद जानकारी का उपयोग अपनी सेवा का अध्ययन करने में, हमारी सेवा को बेहतर बनाने के लिए की जाने वाली रिसर्च में और अपनी कम्युनिटी की भलाई के लिए अन्य लोगों के साथ सहयोग करने में करते हैं.

  

**2\. हमारी सेवाओं के लिए फ़ंड कैसे मिलता है**#
-----------------------------------------------

Instagram का उपयोग करने के लिए पेमेंट करने के बजाय, इन शर्तों में सम्मिलित सेवा का उपयोग करके, आप स्वीकार करते हैं कि हम आपको ऐसे विज्ञापन दिखा सकते हैं, जिनका Meta कंपनी के प्रोडक्ट पर और उसके बाहर प्रचार करने के लिए, बिज़नेस और संगठन हमें पेमेंट करते हैं. हम आपको अधिक प्रासंगिक विज्ञापन दिखाने के लिए आपके निजी डेटा का उपयोग करते हैं, जैसे आपकी एक्टिविटी और रुचियों से सबंधित जानकारी.

हम विज्ञापनदाताओं को यह बताए बिना कि आप कौन हैं, आपको प्रासंगिक और उपयोगी विज्ञापन दिखा सकते हैं. हम आपके निजी डेटा को बेचते नहीं हैं. हम विज्ञापनदाताओं को उनके बिज़नेस का लक्ष्य और वे किस तरह की ऑडियंस को अपने विज्ञापन दिखाना चाहते हैं, इस तरह की जानकारी बताने की सुविधा देते हैं. फिर हम उनके विज्ञापन ऐसे लोगों को दिखाते हैं जिनकी इसमें दिलचस्पी हो सकती है.

हम विज्ञापनदाताओं को उनके विज्ञापनों की परफ़ॉर्मेंस से जुड़ी रिपोर्ट भी उपलब्ध कराते हैं, जिससे उन्हें यह समझने में मदद मिलती है कि लोग Instagram पर और उसके बाहर उनके कंटेंट के साथ कैसे इंटरैक्ट कर रहे हैं. उदाहरण के लिए, हम विज्ञापनदाताओं को सामान्य जनसांख्यिकीय और रुची संबंधी जानकारी देते हैं ताकि वे अपनी ऑडियंस को बेहतर तरह से समझ सकें. जब तक कि आप हमें इसकी स्पष्ट अनुमति नहीं दें तब तक हम ऐसी कोई जानकारी साझा नहीं करते हैं जो सीधे तौर पर आपकी पहचान ज़ाहिर करती हो (आपके नाम या ईमेल एड्रेस जैसी जानकारी जिसका उपयोग आपसे संपर्क करने या आपको पहचानने के लिए किया जा सकता है). Instagram विज्ञापनों के काम करने के तरीके के बारे में यहाँ से और जानें.

आपको Instagram पर ऐसे अकाउंट होल्डर द्वारा पोस्ट किया गया ब्रांडेड कंटेंट दिखाई दे सकता है, जो बिज़नेस पार्टनर के साथ वाणिज्यिक संबंधों के चलते अपने कंटेंट में प्रोडक्ट या सेवाओं का प्रचार करते हैं. आप इस बारे में यहाँ और जान सकते हैं.

  

**3\. प्राइवेसी पॉलिसी**#
-------------------------

हमारी सेवा देने के लिए हमें आपकी जानकारी कलेक्ट करने और उसका उपयोग करने की ज़रूरत होती है. प्राइवेसी पॉलिसी में यह बताया गया है कि हम Meta के सभी प्रोडक्ट पर जानकारी कैसे कलेक्ट करते हैं, उसका कैसे उपयोग करते हैं और उसे कैसे शेयर करते हैं. इसमें Instagram प्राइवेसी और सुरक्षा सेटिंग सहित, उन कई तरीकों के बारे में भी बताया गया है, जिनके द्वारा आप अपनी जानकारी को नियंत्रित कर सकते हैं. Instagram का उपयोग करने के लिए आपको प्राइवेसी पॉलिसी से सहमति देनी होगी.

  

**4\. आपकी प्रतिबद्धताएँ**#
---------------------------

हमारे द्वारा सेवा उपलब्ध कराने की प्रतिबद्धता के बदले में यह ज़रूरी है कि आप नीचे दी गई प्रतिबद्धताओं को स्वीकार करें.

**4.1 Instagram का उपयोग कौन कर सकता है.** हम अपनी सेवा को ज़्यादा से ज़्यादा खुला और समावेशी बनाना चाहते हैं, लेकिन हम इसे सुरक्षित और कानून के अनुरूप भी बनाए रखना चाहते हैं. इसलिए हम यह आवश्यक बनाते हैं, कि Instagram कम्युनिटी का हिस्सा बनने के लिए आप कुछ प्रतिबंधों को स्वीकार करें.

* आपकी आयु कम से कम 13 वर्ष या Instagram का उपयोग करने के लिए आपके देश में कानूनी रूप से आवश्यक न्यूनतम आयु के अनुरूप होनी चाहिए.
* अगर आपका नाम अस्वीकृत पार्टी की किसी लागू सूची में शामिल है तो लागू कानूनों के तहत आप पर हमारी सेवा के किसी भी पहलू को प्राप्त करने या पेमेंट संबंधित सेवाओं में शामिल होने पर कोई प्रतिबंध नहीं होना चाहिए.
* यह आवश्यक है कि कानून या हमारी किसी भी पॉलिसी के उल्लंघन के कारण हमारे द्वारा पहले कभी आपके अकाउंट को बंद न किया गया हो.
* यह आवश्यक है कि आपको यौन अपराध का दोषी न ठहराया गया हो.

**4.2 आप Instagram का उपयोग किस तरह नहीं कर सकते.** एक व्यापक कम्युनिटी के लिए सुरक्षित और खुली सेवा उपलब्ध करवाने के लिए यह आवश्यक है कि हम सब अपने-अपने हिस्से की भूमिका निभाएँ.

* **आप कोई और होने का दिखावा नहीं कर सकते और न ही गलत जानकारी दे सकते हैं.**  
    आपको Instagram पर अपनी पहचान ज़ाहिर करने की आवश्यकता नहीं है, लेकिन आपको हमें एकदम सही और अप-टू-डेट जानकारी (पंजीकरण जानकारी सहित) देनी होगी, जिसमें निजी डेटा देना शामिल हो सकता है. साथ ही आप कोई ऐसा व्यक्ति या ऐसी कोई चीज़ होने का दिखावा नहीं कर सकते, जो आप नहीं हैं और किसी अन्य व्यक्ति के लिए तब तक अकाउंट नहीं बना सकते, जब तक कि उन्होंने स्पष्ट रूप से आपको इसकी अनुमति नहीं दी हो.
* **आप कोई गैर-कानूनी, भ्रामक या धोखाधड़ी वाला काम या किसी गैर-कानूनी या अनधिकृत उद्देश्य के लिए कोई काम नहीं कर सकते.**
* **आप इन शर्तों या हमारी पॉलिसीज़ का उल्लंघन नहीं कर सकते (या उनका उल्लंघन करने में अन्य लोगों की मदद नहीं कर सकते या इसके लिए प्रेरित नहीं कर सकते) जिनमें विशेष रूप से कम्युनिटी स्टैंडर्ड, Meta प्लेटफ़ॉर्म की शर्तें और डेवलपर से जुड़ी पॉलिसी और म्यूज़िक गाइडलाइन** शामिल हैं.  
    अगर आप ब्रांडेड कंटेंट पोस्ट करते हैं, तो आपको हमारी ब्रांडेड कंटेंट पॉलिसी का पालन करना होगा, जिसके तहत आपके लिए हमारे ब्रांडेड कंटेंट टूल का उपयोग करना आवश्यक है. किसी व्यवहार या कंटेंट की रिपोर्ट करने का तरीका जानने के लिए हमारे हेल्प सेंटर पर जाएँ.
* **आप इस सेवा के नियत संचालन में रुकावट पैदा करने या उसे हानि पहुँचाने के उद्देश्य से कोई काम नहीं कर सकते.**  
    इसमें किसी भी रिपोर्टिंग, विवाद या अपील चैनल का दुरुपयोग करना, जैसे धोखाधड़ी वाली या बिना किसी प्रमाण के रिपोर्ट या अपील करना शामिल है.
* **आप अनधिकृत तरीकों से अकाउंट बनाने अथवा जानकारी एक्सेस या कलेक्ट करने की कोशिश नहीं कर सकते.**  
    इसमें हमारी स्पष्ट परमिशन के बिना ऑटोमेटेड तरीके से अकाउंट बनाना या जानकारी को एक्सेस या क्लेक्ट करना शामिल है, इस बात पर ध्यान दिए बगैर कि क्या ऐसी ऑटोमेटेड एक्सेस या कलेक्शन किसी Instagram अकाउंट में लॉग-इन रहते हुए किया गया था.
* **आप किसी अकाउंट या हमसे या हमारी सेवा से प्राप्त किसी डेटा को बेच या खरीद नहीं सकते या उसे लाइसेंस पर नहीं दे सकते, इस बात पर ध्यान दिए बगैर कि क्या ऐसा डेटा किसी Instagram अकाउंट में लॉग-इन रहते हुए प्राप्त किया गया था.**  
    इसमें अकाउंट खरीदने, बेचने या अपने अकाउंट के किसी भी हिस्से को ट्रांसफ़र करने के प्रयास (आपके यूज़रनेम सहित); दूसरे यूज़र के लॉग इन क्रेडेंशियल या बैज माँगना, कलेक्ट करना या उनका उपयोग करना; या Instagram यूज़रनेम, पासवर्ड का अनुरोध करना या कलेक्ट करना या एक्सेस टोकन का गलत उपयोग करना, शामिल है.
* **आप अनुमति के बिना किसी और की निजी या गोपनीय जानकारी पोस्ट नहीं कर सकते और ना ही किसी और के अधिकारों का उल्लंघन करने वाला कोई काम कर सकते हैं, जिसमें बौद्धिक संपदा अधिकार शामिल हैं (जैसे़ कॉपीराइट उल्लंघन, ट्रेडमार्क उल्लंघन, जालसाज़ी या नकली सामान).**  
    आप कॉपीराइट की सीमाओं या अपवादों के अंतर्गत और लागू कानून के अंतर्गत संबंधित अधिकारों के तहत किसी और के काम का उपयोग कर सकते हैं. आप यह दर्शाते हैं कि आप जो कंटेंट पोस्ट या शेयर करते हैं, वह आपका है या उसके लिए आपने सभी ज़रूरी अधिकार हासिल कर लिए हैं. ऐसे कंटेंट की रिपोर्ट करने के लिए, जिसके बारे में आपको लगता है कि वह आपके बौद्धिक संपदा अधिकारों का उल्लंघन करता है, यहाँ अधिक जानें.
* **आप हमारे प्रोडक्ट या उनके घटकों को संशोधित, अनुवादित नहीं कर सकते, उनके व्युत्पन्न कार्य नहीं बना सकते या उसकी संरचना के बारे में जानकार उनके जैसा प्रोडक्ट नहीं बना सकते.**
* **आप हमारी अग्रिम लिखित सहमति के बिना अपने यूज़रनेम में किसी डोमेन के नाम या URL का उपयोग नहीं कर सकते.**
* **आप ऐसा कोई काम नहीं करेंगे या उसकी कोशिश नहीं करेंगे जिससे सेवा या डेटा को कंट्रोल करने या उसकी एक्सेस सीमित करने के किसी भी तकनीकी उपाय में रुकावट आए, वह बायपास या ओवरराइड हो.**

**4.3 वे परमिशन जो आप हमें देते हैं.** हमारे एग्रीमेंट के भाग के रूप में, आप हमें वे परमिशन भी देते हैं जिनकी हमें सेवा देने के लिए ज़रूरत होती है.

* **हम आपके कंटेंट के स्वामित्व पर कोई दावा नहीं करते हैं लेकिन आप हमें उसका उपयोग करने का लाइसेंस देते हैं.**  
    आपके कंटेंट में आपके अधिकारों के संबंध में कोई भी परिवर्तन नहीं हो रहा है. हम आपके ऐसे कंटेंट की स्वामित्व का दावा नहीं करते, जिसे आप सेवा पर या उसके ज़रिए पोस्ट करते हैं और आप अपने कंटेंट को किसी के भी साथ, कभी भी शेयर करने के लिए स्वतंत्र हैं. हालाँकि, हमें आपके कुछ कानूनी अनुमतियाँ चाहिए (जिन्हें “लाइसेंस” कहा जाता है) ताकि आपको सेवा दी जा सके. जब आप ऐसे कंटेंट को शेयर, पोस्ट या अपलोड करते हैं, जो हमारी सेवाओं पर या इनसे संबंधित बौद्धिक संपदा अधिकारों के द्वारा सम्मिलित किया गया हैं (जैसे फ़ोटो या वीडियो), तो आप हमें एतद्वारा, (आपकी प्राइवेसी और एप्लिकेशन सेटिंग के अनुरूप) अपने कंटेंट को होस्ट करने, उपयोग करने, वितरित करने, संशोधित करने, चलाने, कॉपी करने, सार्वजनिक रूप से प्रस्तुत करने या दिखाने, अनुवाद करने या इसके आधार पर कोई व्युत्पन्न रचना बनाने का गैर-अनन्य, रॉयल्टी-मुक्त, हस्तांतरणीय, उप-लाइसेंस योग्य, विश्वव्यापी लाइसेंस देते हैं. हमारे सिस्टम से आपके कंटेंट को हटा देने के बाद यह लाइसेंस समाप्त हो जाएगा. आप कंटेंट को एक-एक करके या अपने अकाउंट को डिलीट करके पूरा कंटेंट एक साथ डिलीट कर सकते हैं. हम जानकारी का उपयोग किस प्रकार करते हैं, इसके बारे में और अपने कंटेंट को कंट्रोल या डिलीट करने का तरीका जानने के लिए प्राइवेसी पॉलिसी देखें और Instagram हेल्प सेंटर पर जाएँ.
* **आपके यूज़रनेम, प्रोफ़ाइल फ़ोटो, आपके रिलेशनशिप की जानकारी और अकाउंट, विज्ञापनों और स्पॉन्सर्ड कंटेंट के साथ आपके एक्शन का उपयोग करने की परमिशन.**  
    आप हमें यह अनुमति देते हैं कि आपको कोई भी प्रतिफल दिए बिना हम आपके यूज़रनेम, प्रोफ़ाइल फ़ोटो और आपके एक्शन (जैसे लाइक करना) या संबंधों (जैसे फ़ॉलो करना) की जानकारी को आपके द्वारा फ़ॉलो किए जाने वाले या एंगेज होने वाले अकाउंट, विज्ञापनों, ऑफ़र तथा Meta के सभी प्रोडक्ट पर दिखाए जाने वाले प्रायोजित कंटेंट के साथ या उसके संबंध में प्रदर्शित कर सकते हैं. उदाहरण के लिए, हम यह दिखा सकते हैं कि आपने किसी ऐसे ब्रांड द्वारा बनाई गई प्रायोजित पोस्ट को पसंद किया है, जिसने Instagram पर अपने विज्ञापन दिखाने के लिए हमें पेमेंट दिया है. जैसा कि अन्य सामग्री पर होने वाले कार्यों और अन्य खातों को फ़ॉलो करने के संबंध में होता है, प्रायोजित कंटेंट पर होने वाले कार्यों और प्रायोजित खातों को फ़ॉलो करने को केवल उन्हीं लोगों द्वारा देखा जा सकता है, जिनके पास उस कंटेंट को देखने या फ़ॉलो करने की अनुमति हो. हम आपकी विज्ञापन सेटिंग का भी पालन करेंगे. आप अपनी विज्ञापन सेटिंग के बारे में यहाँ और ज़्यादा जान सकते हैं.
* **आप इस बात से सहमत हैं कि हम आपके डिवाइस पर सेवा से संबंधित अपडेट डाउनलोड और इंस्टॉल कर सकते हैं.**

  

**5\. वे अतिरिक्त अधिकार जो हम अपने पास रखते हैं**#
---------------------------------------------------

* अगर आप अपने अकाउंट के लिए किसी यूज़रनेम या मिलते-जुलते पहचानकर्ता का चयन करते हैं तो उचित या ज़रूरी लगने पर हम उसे बदल सकते हैं (उदाहरण के लिए, अगर वह किसी व्यक्ति के बौद्धिक संपदा अधिकारों का उल्लंघन करता है या उसके लिए आप कोई और होने का दिखावा करते हों).
* अगर आप हमारे बौद्धिक संपदा अधिकारों के अंतर्गत आने वाली ऐसी सामग्री का उपयोग करते हैं जो हमारे पास मौजूद है और जिसे हम अपनी सेवा में उपलब्ध कराते हैं (उदाहरण के लिए, चित्र, डिज़ाइन, वीडियो या ध्वनियाँ जो हम उपलब्ध कराते हैं और जिसे आप अपने द्वारा बनाई गई या साझा की गई सामग्री में जोड़ते हैं), तो हम ऐसी सामग्री से संबंधित सभी अधिकार अपने पास सुरक्षित रखते हैं (लेकिन आपकी सामग्री पर नहीं).
* आप केवल हमारे ब्रांड से संबंधित दिशानिर्देशों द्वारा स्पष्ट रूप से अनुमति होने या हमारी पूर्व लिखित अनुमति होने पर ही हमारी बौद्धिक संपदा या ट्रेडमार्क या ऐसे अन्य चिह्नों का उपयोग कर सकते हैं.
* आपको हमारे सोर्स कोड को संशोधित करने, उससे व्युत्पन्न रचना बनाने, उसे विघटित करने या अन्यथा हमसे उसे प्राप्त करने का प्रयास करने के लिए, हमसे लिखित या ओपन सोर्स लाइसेंस के अंतर्गत परमिशन प्राप्त करनी होगी.

  

**6\. आपके अकाउंट से कोई कंटेंट हटाना और आपके अकाउंट को बंद या समाप्त करना**#
-----------------------------------------------------------------------------

* अगर हमें लगता है कि आपके द्वारा सेवा पर शेयर किया गया कंटेंट या जानकारी इन उपयोग की शर्तों या हमारी पॉलिसी (हमारे कम्युनिटी स्टैंडर्ड सहित) का उल्लंघन करती है या कानून के अनुसार अगर हमारे पास ऐसा करने की अनुमति हो या ऐसा करना ज़रूरी हो, तो हम उसे हटा सकते हैं. गलत जानकारी से निपटने के लिए हम कई क्षेत्राधिकारों में निष्पक्ष फ़ैक्ट-चेकर्स के साथ मिलकर काम करते हैं. जब फ़ैक्ट-चेकर किसी कंटेंट को रेटिंग देते हैं, तब हम उसमें अतिरिक्त संदर्भ देने के लिए एक नोटिस जोड़ सकते हैं. आप फ़ैक्ट-चेकिंग के बारे में और जानकारी यहाँ देख सकते हैं. अपनी कम्युनिटी या सेवाओं की सुरक्षा के लिए या अगर आप हमारे लिए कोई जोखिम या कानूनी समस्या पैदा करते हैं, इन उपयोग की शर्तों या हमारी पॉलिसी (हमारे कम्युनिटी स्टैंडर्ड सहित) का उल्लंघन करते हैं, बार-बार अन्य लोगों के बौद्धिक संपदा अधिकारों का हनन करते हैं या जहाँ हमें कानून के अनुसार ऐसा करने की अनुमति हो या ऐसा करना ज़रूरी हो, तो हम आपको पूरी सेवा या सेवा का हिस्सा उपलब्ध कराने से तुरंत मना कर सकते हैं या उसे बंद कर सकते हैं (इसमें Meta के सभी प्रोडक्ट और Meta कंपनी के सभी प्रोडक्ट की एक्सेस को समाप्त या बंद करना शामिल है). अगर हमें ऐसा लगता है कि हमारे ऊपर प्रतिकूल कानूनी या नियामक प्रभावों को कम करने के लिए या उनसे बचने के लिए उचित रूप से ऐसा करना ज़रूरी है, तो हम सेवा समाप्त भी कर सकते हैं या उसमें बदलाव कर सकते हैं, हमारी सेवा पर शेयर किए गए कंटेंट या जानकारी को हटा सकते हैं या उसे ब्लॉक कर सकते हैं या अपनी सेवा या सेवा के हिस्से को बंद कर सकते हैं. अगर आपको लगता है कि आपके अकाउंट को गलती से बंद कर दिया गया है या आप अपने अकाउंट को बंद या हमेशा के लिए डिलीट करना चाहते हैं, तो हमारे हेल्प सेंटर से संपर्क करें. जब आप अपने कंटेंट या अपने अकाउंट को डिलीट करने का अनुरोध करते हैं, तो हटाने की प्रक्रिया आपके अनुरोध के 30 दिनों के अंदर अपने-आप शुरू हो जाएगी. डिलीट करने की प्रक्रिया शुरू होने के बाद कंटेंट को डिलीट होने में 90 दिन तक लग सकते हैं. ऐसे कंटेंट को डिलीट करने की प्रोसेस के समय, कंटेंट दूसरे यूज़र्स को दिखाई नहीं देता, लेकिन ये इन उपयोग की शर्तों और हमारी प्राइवेसी पॉलिसी के अधीन रहता है. कंटेंट डिलीट हो जाने के बाद, इसे बैकअप और डिज़ास्टर रिकवरी सिस्टम से हटाने में और 90 दिन लग सकते हैं.
* अकाउंट डिलीट करने या कंटेंट डिलीट करने की प्रोसेस की शुरुआत के 90 दिनों में, कंटेंट इन स्थितियों में नहीं हटाया जाएगा:
    
    * अन्य लोगों ने आपके कंटेंट का उपयोग इस लाइसेंस के अनुसार किया गया है और उन्होंने इसे डिलीट नहीं किया है (इस मामले में यह लाइसेंस तब तक लागू रहेगा जब तक कि वह कंटेंट डिलीट नहीं किया जाता); या
    * जहाँ हमारे सिस्टम की तकनीकी सीमा ओंके चलते 90 दिनों में हटाना संभव नहीं है, जहाँकि हम हटाने की प्रक्रिया तकनीकी रूप से जितना जल्द हो उतनी जल्दी पूरी करेंगे ; या
    * जहाँ कंटेट को हटाने से हमारी निम्न कार्यक्षमता प्रतिबंधित होगी:
        
        * गैर-कानूनी गतिविधि या हमारी शर्तों या पॉलिसी के उल्लंघन की जाँच या पता लगाने की क्षमता (उदाहरण के लिए, अपने प्रोडक्ट या सिस्टम के दुरुपयोग का पता लगाना या जाँच करना);
        * हमारे प्रोडक्ट, सिस्टम और यूज़र की सुरक्षा बनाए रखना;
        * कानूनी दायित्यों का अनुपालन करने की क्षमता, जैसे साक्ष्य का संरक्षण; या
        * न्यायिक या व्यवस्थापकीय प्राधिकार, कानूनी प्रवर्तन या सरकारी एजेंसी के अनुरोध का अनुपालन करना;
        
    * जिस स्थिति में, कंटेंट को उस उद्देश्य के लिए आवश्यक समय से अधिक समय तक नहीं रखा जाएगा जिसके लिए उसे रिटेन किया गया है (सटीक अवधि केस के अनुसार अलग-अलग होगी).
    
* अगर आप अपना अकाउंट डिलीट कर देते हैं या हम आपका अकाउंट बंद कर देते हैं और आप Instagram को एक्सेस या उपयोग करना रोक देते हैं या यह कॉन्ट्रैक्ट अन्यथा समाप्त कर दिया जाता है, तो ये शर्तें आपके और हमारे बीच एक एग्रीमेंट के रूप में समाप्त हो जाएँगी, लेकिन यह सेक्शन, ऊपर दिया गया “आपकी प्रतिबद्धताएँ” नाम का सेक्शन और नीचे दिया गया “हमारा एग्रीमेंट और हमारे असहमत होने पर क्या होता है” नाम का सेक्शन तब भी लागू होगा जब आपका अकाउंट समाप्त, बंद या डिलीट कर दिया जाता है या यह कॉन्ट्रैक्ट अन्यथा समाप्त कर दिया जाता है.

  

**7\. हमारा एग्रीमेंट और अगर हम सहमत नहीं होते तो क्या होता है**#
-----------------------------------------------------------------

**7.1 हमारा एग्रीमेंट.**

* आपके द्वारा सेवा में म्यूज़िक का उपयोग भी हमारी म्यूज़िक गाइडलाइन के अधीन है और आपके द्वारा हमारे API का उपयोग हमारी Meta प्लेटफ़ॉर्म शर्तों और डेवलपर पॉलिसी के अधीन है. अगर आप कुछ अन्य सुविधाओं का या संबंधित सेवाओं का उपयोग करते हैं, तो अतिरिक्त शर्तें उपलब्ध कराई जाएँगी और वे भी हमारे अनुबंध का भाग बन जाएँगी. जैसे कि अगर आप पेमेंट फ़ीचर्स का उपयोग करते हैं, तो आपको कम्युनिटी पेमेंट की शर्तों के प्रति सहमति देने के लिए कहा जाएगा. अगर आप अवतार का उपयोग करते हैं, तो अवतार की शर्तें भी लागू होंगी. अगर आप हमारे AI प्रोडक्ट और फ़ीचर्स का उपयोग करते हैं, तो Meta AI की शर्तें भी लागू होंगी. उन शर्तों और इस एग्रीमेंट के बीच किसी भी विरोध की स्थिति में, वे अन्य शर्तें ही प्रभावी रहेंगी.
* अगर इस अनुबंध का कोई भी पहलू लागू नहीं किया जा सकता है, तो शेष पहलू प्रभावी बने रहेंगे.
* इस अनुबंध में होने वाला कोई भी संशोधन या छूट का लिखित में होना और हमारे द्वारा हस्ताक्षरित होना आवश्यक है. अगर हम इस अनुबंध का कोई भी पहलू लागू करने में विफल रहते हैं, तो उसे छूट नहीं माना जाएगा.
* हम ऐसे सभी अधिकार सुरक्षित रखते हैं, जो व्यक्त रूप से आपको नहीं दिए गए हैं.

**7.2 इस एग्रीमेंट के तहत अधिकार किसके पास हैं.**

* यह एग्रीमेंट किसी भी थर्ड पार्टी को अधिकार नहीं देता है.
* आप हमारी सहमति के बिना इस अनुबंध के तहत आपको मिले अधिकारों या दायित्वों का हस्तांतरण नहीं कर सकते.
* हमारे अधिकार और दायित्व अन्य लोगों को सौंपे जा सकते हैं. जैसे कि ऐसा हमारे स्वामित्व में परिवर्तन होने पर (जैसे किसी विलय, अधिग्रहण या संपत्तियों की बिक्री में) या कानून द्वारा किया जा सकता है.

  
**7.3 अगर कुछ होता है, तो कौन उत्तरदायी होगा.**

* हमारी सेवा "जैसी है" वैसी ही दी जाती है और हम यह गारंटी नहीं दे सकते हैं कि यह हमेशा सुरक्षित रहेगी या सही तरीके से काम करेगी. कानून द्वारा अनुमत सीमा तक, हम सभी वारंटियाँ भी अस्वीकार करते हैं, चाहे वे व्यक्त हों या निहित, जिसमें व्यापारिक योग्यता, किसी विशेष उद्देश्य के लिए उचित होना, स्वत्वाधिकार और गैर-उल्लंघन की निहित वारंटियाँ शामिल हैं.
* हम अन्य लोगों द्वारा किए जाने वाले कार्यों या कही जाने वाली बातों को भी नियंत्रित नहीं करते हैं और हम उनके (या आपके) कार्यों या आचरण (चाहे वह ऑनलाइन हो या ऑफ़लाइन) या कंटेंट (इसमें गैर-कानूनी या आपत्तिजनक कंटेंट शामिल है) के लिए भी उत्तरदायी नहीं हैं. हम अन्य लोगों या कंपनियों द्वारा प्रस्तावित सेवाओं और सुविधाओं के लिए भी उत्तरदायी नहीं हैं, भले ही आप उन्हें हमारी सेवाओं के माध्यम से एक्सेस करते हों.
* इस सेवा पर होने वाली किसी भी गतिविधि के लिए हमारी ज़िम्मेदारी (इसे "दायित्व" भी कहा जाता है) जहाँ तक कानूनन अनुमति हो वहाँ तक सीमित है. अगर हमारी सेवा में कोई समस्या आती है, तो हम यह पता नहीं लगा सकते हैं कि इसके सभी संभावित प्रभाव क्या हो सकते हैं. आप इस बात से सहमत हैं कि किसी भी लाभ, आय, जानकारी या डेटा की किसी भी हानि या इन शर्तों के कारण या इनसे संबंधित किसी भी परिणामी, विशेष, अप्रत्यक्ष, अनुकरणीय, दंडात्मक या आकस्मिक हानि के लिए हम ज़िम्मेदार ("दायी") नहीं होंगे, भले ही हमें इनकी संभावना के बारे में पता हो. इसमें हमारे द्वारा आपका कंटेंट, जानकारी या अकाउंट को हटाना शामिल है.

**7.4 हम विवादों का निराकरण कैसे करेंगे.**

अगर आप कोई उपभोक्ता हैं, तो इन शर्तों ("दावे") के कारण उत्पन्न या इनके संबंध में आपके द्वारा हमारे विरुद्ध किए गए किसी भी दावे, कार्रवाई या विवाद के लिए उस देश के नियम लागू होंगे, जिसमें आप रहते हैं और आप अपने दावे का समाधान उसी देश में स्थित किसी भी ऐसे सक्षम न्यायालय में कर सकते हैं, जिसके पास उस दावे के निराकरण का क्षेत्राधिकार हो. आप सहमति देते हैं कि अन्य सभी मामलों में दावे का समाधान केवल अमेरिका में स्थित कैलिफ़ोर्निया के नॉर्दर्न डिस्ट्रिक्ट के जिला न्यायालय या सैन मैटियो काउंटी में स्थित राज्य न्यायालय में किया जाएगा, साथ ही आप यह स्वीकार करते हैं कि ऐसे किसी भी दावे से संबंधित अभियोग इनमें से किसी भी न्यायालय के व्यक्तिगत क्षेत्राधिकार में चलाया जा सकता है, और यह भी सहमति देते हैं कि कानूनी प्रावधानों के अंतर्विरोध पर ध्यान दिए बिना कैलिफ़ोर्निया राज्य का कानून ही इन शर्तों को और किसी भी दावे को नियंत्रित करेगा. उपरोक्त मामले में निष्पक्षता रखते हुए आप सहमति देते हैं कि, Meta Platforms Inc. अपने पूर्ण विवेकाधिकार से, आपके निवास के देश के ऐसे किसी भी सक्षम न्यायालय में आपके विरुद्ध, हमारे प्रोडक्ट के दुरुपयोग करने, हस्तक्षेप करने या उनके साथ अनधिकृत तरीकों से जुड़ने के प्रयासों से संबंधित कोई भी दावा कर सकता है, जिसके क्षेत्राधिकार में दावा आता है.

**7.5 अनचाही सामग्री.**

हम फ़ीडबैक या अन्य सुझावों का हमेशा स्वागत करते हैं लेकिन हम उनके लिए आपको प्रतिपूर्ति करने के किसी भी प्रतिबंध या दायित्व के बिना उनका उपयोग कर सकते हैं और हम उन्हें गोपनीय बनाए रखने के लिए बाध्य नहीं हैं.

  

**8\. इन शर्तों को अपडेट करना**#
--------------------------------

हम अपनी सेवा और पॉलिसी में परिवर्तित कर सकते हैं और हमें इन शर्तों में परिवर्तन करने की ज़रूरत पड़ सकती है ताकि वे हमारी सेवा और पॉलिसी को सटीक रूप से प्रदर्शित करें. जब तक कानूनी तौर पर अन्यथा आवश्यक न हो, इन शर्तों में बदलाव करने के पहले हम आपको सूचित करेंगे (जैसे कि हमारी सेवाओं के माध्यम से) और इनके प्रभाव में आने से पहले आपको इन्हें पढ़ने का अवसर देंगे. इसके बाद, अगर आप सेवा को एक्सेस या उपयोग करना जारी रखते हैं, तो आप अपडेट की गई शर्तों से बाध्य होंगे. अगर आप अपडेट की गई शर्तों से सहमत नहीं हैं या इस कॉन्ट्रैक्ट से अपनी सहमति समाप्त करना चाहते हैं, तो आप यहाँ से अपना अकाउंट डिलीट करके और आगे से Instagram सेवा के किसी भी भाग को एक्सेस या उपयोग करना बंद करके ऐसा कर सकते हैं.  

संबंधित लेख
-----------

बौद्धिक संपदा

कॉमर्स की योग्यता से जुड़ी ज़रूरी शर्तें

नकली सामान या सामग्री क्या होती है?

अवतार AutoGen के काम करने का तरीका

ब्राज़ील

ओपिओइड या नशीले पदार्थ के सेवन की समस्या से परेशान लोगों के लिए सहायता

संबंधित लेख

बौद्धिक संपदा

कॉमर्स की योग्यता से जुड़ी ज़रूरी शर्तें

नकली सामान या सामग्री क्या होती है?

अवतार AutoGen के काम करने का तरीका

ब्राज़ील

ओपिओइड या नशीले पदार्थ के सेवन की समस्या से परेशान लोगों के लिए सहायता