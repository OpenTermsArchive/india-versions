कम्युनिटी स्टैंडर्ड
===================

कम्युनिटी स्टैंडर्ड से यह पता चलता है कि Facebook, Instagram, Messenger और Threads पर किसकी परमिशन है और किसकी नहीं.

### परिचय

लोग हर रोज़ अपने अनुभव शेयर करने, अपने दोस्तों और परिवार से जुड़ने और कम्युनिटी बनाने के लिए Facebook, Instagram, Messenger और Threads का उपयोग करते हैं. हमारी सेवाओं के ज़रिए कई देशों और संस्कृतियों के अरबों लोग दर्ज़नों भाषाओं में अपने विचारों को बिना किसी रोक-टोक के व्यक्त कर सकते हैं.

Meta कंपनी समझती है कि Facebook, Instagram, Messenger और Threads के लिए एक ऐसा प्लेटफ़ॉर्म बनना कितना महत्वपूर्ण है, जहाँ लोग खुलकर बातचीत कर सकें और अपनी सेवा से दुर्व्यवहार को दूर रखकर हम अपनी भूमिका गंभीरता से निभाते हैं. इसलिए हमने इसके स्टैंडर्ड बनाए हैं कि इन सेवाओं पर किन चीज़ों की परमिशन है और किन चीज़ों की परमिशन नहीं है.

ये स्टैंडर्ड लोगों के फ़ीडबैक के साथ-साथ टेक्नोलॉजी, सार्वजनिक सुरक्षा और मानवाधिकार जैसे क्षेत्रों के विशेषज्ञों की सलाह पर आधारित होते हैं. सभी लोगों के विचारों को बराबर महत्व मिले, इसके लिए हम अपने स्टैंडर्ड बनाते समय उनमें अलग-अलग विचारों और मान्यताओं को शामिल करने का ख़ास ध्यान रखते हैं, ख़ास तौर पर उन लोगों और कम्युनिटी के विचारों और मान्यताओं को, जिन्हें अक्सर अनदेखा कर दिया जाता है या महत्व नहीं दिया जाता.

  

**कृपया ध्यान रखें कि कम्युनिटी स्टैंडर्ड के अमेरिकी अंग्रेज़ी संस्करण में हमारी पॉलिसी और उनमें हुए नए बदलावों की अप टू डेट जानकारी होती है और मुख्य दस्तावेज़ के रूप में इसका ही उपयोग होना चाहिए.**

### अभिव्यक्ति की स्वंत्रता के प्रति हमारी प्रतिबद्धता

हमारे कम्युनिटी स्टैंडर्ड का लक्ष्य लोगों को खुलकर अपनी बात कहने का प्लेटफ़ॉर्म देना और अभिव्यक्ति की आज़ादी सुनिश्चित करना है. Meta चाहता है कि लोग उनके लिए महत्वपूर्ण मुद्दों पर लिखित कमेंट, फ़ोटो, म्यूज़िक या अन्य कलात्मक साधन के ज़रिए खुलकर बातें कर सकें, भले ही कुछ लोग उन बातों पर असहमति जताएँ या उन्हें ये बातें आपत्तिजनक लगें. कुछ मामलों में, हम ऐसे कंटेंट को परमिशन दे देते हैं—जो वैसे तो हमारे स्टैंडर्ड के अनुसार नहीं होता है—लेकिन जो [ख़बरों में रहने लायक](https://transparency.meta.com/features/approach-to-newsworthy-content) और सभी लोगों के हित में होता है. इसके लिए हम पहले यह देखते हैं कि उस कंटेंट से लोगों को फ़ायदा ज़्यादा हो सकता है या नुकसान और इस तरह के फ़ैसले लेने के लिए हम अंतरराष्ट्रीय मानवाधिकार मानकों की मदद लेते हैं. अन्य केस में, हम ऐसे कंटेंट को हटा सकते हैं जिसमें संदिग्ध या अस्पष्ट भाषा का उपयोग किया गया हो और अतिरिक्त संदर्भ से यथोचित रूप से हमें पता चलता है कि कंटेंट हमारे स्टैंडर्ड का उल्लंघन करता है.

वैसे तो हम अभिव्यक्ति की आज़ादी के लिए पूरी तरह से प्रतिबद्ध हैं, लेकिन हम यह भी जानते हैं कि इंटरनेट लोगों को दुर्व्यवहार करने के नए और ज़्यादा मौके देता है. इन्हीं कारणों से जब भी हम किसी को कुछ कहने से रोकते हैं, तो हम ऐसा इनमें से एक या कई मूल्यों को ध्यान में रखते हुए करते हैं:

प्रामाणिकता
-----------

हम सुनिश्चित करना चाहते हैं कि लोगों को दिखने वाला कंटेंट प्रामाणिक हो. हमारा मानना है कि कंटेंट प्रामाणिक होने से लोगों को अपनी बातें शेयर करने का बेहतर माहौल मिलता है और यही कारण है कि हम यह नहीं चाहते कि हमारी सेवाओं का उपयोग करने वाले लोग खुद को या अपने कामों को गलत ढंग से पेश करें.

सुरक्षा
-------

हम Facebook, Instagram, Messenger और Threads को सुरक्षित स्थान बनाने के लिए प्रतिबद्ध हैं. हम ऐसे कंटेंट को हटा देते हैं, जो वास्तविक जीवन में लोगों की असुरक्षा के जोखिम को बढ़ा सकता है. लोगों को धमकाने वाले कंटेंट से लोगों में डर, अलगाव या चुप रहने की भावना आ सकती है और इसलिए हमारी सेवाओं पर ऐसा कंटेंट पोस्ट करने की परमिशन नहीं है.

प्राइवेसी
---------

हम लोगों की प्राइवेसी और निजी जानकारी की सुरक्षा के लिए प्रतिबद्ध हैं. प्राइवेसी होने पर लोग अपने मन की बातें बिना झिझके कर सकते हैं, यह चुन सकते हैं कि उन्हें कोई चीज़ हमारी सेवाओं पर कब और कैसे शेयर करनी है और वे लोगों से और भी आसानी से जुड़ पाते हैं.

गरिमा
-----

हमारा मानना है कि सभी लोगों को एक जैसा सम्मान और एक जैसे अधिकार मिलने चाहिए. हम उम्मीद करते है कि लोग दूसरों की गरिमा का सम्मान करेंगे और दूसरों को परेशान या अपमानित नहीं करेंगे.

### कम्युनिटी स्टैंडर्ड

हमारे कम्युनिटी स्टैंडर्ड दुनिया भर में हर व्यक्ति पर और AI-जेनरेटेड कंटेंट सहित सभी प्रकार के कंटेंट पर समान रूप से लागू होते हैं.

हमारे कम्युनिटी स्टैंडर्ड का हर एक सेक्शन "पॉलिसी बनाने के कारण" से शुरू होता है, जो पॉलिसी के उद्देश्य बताता है और इसके बाद पॉलिसी से जुड़ी ख़ास बातें आती हैं, जिनमें ये वर्णन होता है:

कौन-से कंटेंट की परमिशन नहीं है; और

किस कंटेंट के साथ अतिरिक्त जानकारी या संदर्भ की आवश्यकता होती है, ऐसा कंटेंट जिसे चेतावनी वाली स्क्रीन के साथ दिखाने परमिशन दी जाती है या ऐसा कंटेंट जिसकी परमिशन होती है, लेकिन केवल 18 वर्ष और उससे ज़्यादा उम्र के वयस्क ही उसे देख सकते हैं.

[नुकसान पहुँचाने में मदद करना और अपराध को बढ़ावा देना](https://transparency.meta.com/hi-in/policies/community-standards/coordinating-harm-publicizing-crime/)[खतरनाक संगठन और लोग](https://transparency.meta.com/hi-in/policies/community-standards/dangerous-individuals-organizations/)[धोखाधड़ी, स्कैम और कपटपूर्ण व्यवहार](https://transparency.meta.com/hi-in/policies/community-standards/fraud-scams)[प्रतिबंधित सामान और सेवाएँ](https://transparency.meta.com/hi-in/policies/community-standards/regulated-goods/)[हिंसा और उकसावा](https://transparency.meta.com/hi-in/policies/community-standards/violence-incitement/)[वयस्क यौन शोषण](https://transparency.meta.com/hi-in/policies/community-standards/sexual-exploitation-adults/)[धमकी और उत्पीड़न](https://transparency.meta.com/hi-in/policies/community-standards/bullying-harassment/)[बच्चों का यौन शोषण, दुर्व्यवहार और नग्नता](https://transparency.meta.com/hi-in/policies/community-standards/child-sexual-exploitation-abuse-nudity/)[मानव शोषण](https://transparency.meta.com/hi-in/policies/community-standards/human-exploitation/)[आत्महत्या, खुद को चोट पहुँचाना और खानपान की गड़बड़ियाँ](https://transparency.meta.com/hi-in/policies/community-standards/suicide-self-injury/)[वयस्क नग्नता और यौन गतिविधि](https://transparency.meta.com/hi-in/policies/community-standards/adult-nudity-sexual-activity/)[वयस्क यौन आग्रह और अश्लील भाषा](https://transparency.meta.com/hi-in/policies/community-standards/sexual-solicitation/)[नफ़रतपूर्ण आचरण](https://transparency.meta.com/hi-in/policies/community-standards/hate-speech/)[प्राइवेसी के उल्लंघन](https://transparency.meta.com/hi-in/policies/community-standards/privacy-violations-image-privacy-rights/)[हिंसक और आपत्तिजनक कंटेंट](https://transparency.meta.com/hi-in/policies/community-standards/violent-graphic-content/)[अकाउंट की इंटीग्रिटी](https://transparency.meta.com/hi-in/policies/community-standards/account-integrity) [पहचान का प्रामाणिक प्रदर्शन](https://transparency.meta.com/hi-in/policies/community-standards/authentic-identity-representation)[साइबर सुरक्षा](https://transparency.meta.com/hi-in/policies/community-standards/cybersecurity/)[गुमराह करने वाला व्यवहार](https://transparency.meta.com/hi-in/policies/community-standards/inauthentic-behavior/)[यादगार बनाना](https://transparency.meta.com/hi-in/policies/community-standards/memorialization/)[गलत जानकारी](https://transparency.meta.com/hi-in/policies/community-standards/misinformation/)[स्पैम](https://transparency.meta.com/hi-in/policies/community-standards/spam/)[थर्ड पार्टी बौद्धिक संपदा उल्लंघन](https://transparency.meta.com/hi-in/policies/community-standards/intellectual-property/)[Meta की बौद्धिक संपदा और लाइसेंस का उपयोग करना](https://transparency.meta.com/hi-in/policies/community-standards/meta-intellectual-property)[नाबालिगों की अतिरिक्त सुरक्षा](https://transparency.meta.com/hi-in/policies/community-standards/additional-protection-minors/)[स्थानीय रूप से गैर-कानूनी कंटेंट, प्रोडक्ट या सर्विसेज](https://transparency.meta.com/hi-in/policies/community-standards/locally-illegal-products-services)[यूज़र रिक्वेस्ट](https://transparency.meta.com/hi-in/policies/community-standards/user-requests/)

वयस्क नग्नता और अश्लील गतिविधि
==============================

नीति की तर्कसंगतता

हम नग्नता या यौन गतिविधि के प्रदर्शन पर प्रतिबंध लगाते हैं क्योंकि हमारी कम्युनिटी में कुछ लोग इस प्रकार के कंटेंट के प्रति संवेदनशील हो सकते हैं, विशेष रूप से उनकी सांस्कृतिक पृष्ठभूमि या आयु के कारण.

हम समझते हैं कि नग्नता को अलग-अलग कारणों से शेयर किया जा सकता है, जिसमें विरोध के तरीके के रूप में, किसी मुद्दे के बारे में जागरूकता लाने के लिए या शैक्षणिक या चिकित्सीय उद्देश्य शामिल हैं. जहाँ उचित हो और ऐसा इरादा स्पष्ट होता है, वहाँ हम इस कंटेंट की परमिशन दे सकते हैं. उदाहरण के लिए, हम महिलाओं के स्तनों की उन इमेज को प्रतिबंधित कर देते हैं जिनमें निप्पल दिखाई दे रहे होते हैं, लेकिन फिर भी हम अन्य इमेज की परमिशन देते हैं जिनमें विरोध प्रदर्शित करने वाली इमेज, सक्रिय रूप से स्तनपान कराने वाली महिलाओं की इमेज और स्तन निकलवाने की सर्जरी के बाद के निशान की फ़ोटो शामिल हैं (इसे कभी-कभी संवेदनशील चेतावनी स्क्रीन से लेबल किया जाता है). हम ऐसे असली आर्ट को भी परमिशन देते हैं जिसमें पेंटिंग, मूर्तियों वगैरह की फ़ोटोग्राफ़ जैसी नग्नता दिखाई जाती है (इसे कभी-कभी संवेदनशील चेतावनी स्क्रीन और उम्र संबंधी प्रतिबंधों से लेबल किया जाता है). हम बिना सहमति वाले या कम आयु वाले बच्चों से संबंधित कंटेंट की शेयरिंग को रोकने के लिए यौन चित्रों को डिफ़ॉल्ट रूप से हटा रहे हैं.

इस पॉलिसी के तहत हम नग्नता और यौन गतिविधि की असली फ़ोटो और वीडियो, AI या कंप्यूटर द्वारा जनरेट की गई नग्नता और यौन गतिविधि की फ़ोटो और डिजिटल इमेजरी को हटा देते हैं और इस बात पर ध्यान नहीं देते कि क्या वह “फ़ोटोरियलिस्टिक” (असली व्यक्ति की तरह लगता है) लगता है या नहीं. जैसा कि ऊपर बताया गया है, हम असली दुनिया के आर्ट और कुछ निश्चित चिकित्सीय, शिक्षाप्रद और जागरूकता फैलाने वाले कंटेंट को सावधानीपूर्वक परमिशन भी देते हैं और इसके बारे में पॉलिसी में विस्तार से बताया गया है.

बच्चों की नग्नता से जुड़ा कंटेंट, [बच्चों के यौन शोषण, दुर्व्यवहार और नग्नता](https://transparency.fb.com/policies/community-standards/child-sexual-exploitation-abuse-nudity/) पर हमारे कम्युनिटी स्टैंडर्ड के तहत देखा जाता है.

हम सभी यूज़र्स के लिए इस तरह के कंटेंट की परमिशन नहीं देते:

**वयस्क नग्नता**

* वयस्क नग्नता की असली जैसी फ़ोटो/डिजिटल इमेजरी, अगर इसमें यह दिखाया जाता है:
    
    * स्पष्ट यौनांग (भले ही वे यौन अंगों के बालों या डिजिटल ओवरले से ढंके हुए हों)
    * स्पष्ट गुदा और/या स्पष्ट कूल्हों के क्लोज़-अप
    * स्तनपान या विरोध प्रदर्शन के संदर्भ को छोड़कर, महिलाओं के स्पष्ट निप्पल
    
    * ऐसी असली जैसी फ़ोटो/ डिजिटल वीडियो जिनका फ़ोकस सामान्य रूप से कामोत्तेजक माने जाने वाले शरीर के अंगों पर होता है (जैसे जननांग, जाँघ, स्तन, गुदा, कूल्हे, होंठ, मुँह/जीभ) जिन्हें उनमें दिखाए गए व्यक्ति की सहमति के बिना रिकॉर्ड किया गया हो
    * असली जैसी फ़ोटो/ डिजिटल इमेजरी या असली दुनिया का आर्ट जिसमें शरीर के कामोत्तेजक अंगों की अपस्कर्ट इमेजरी दिखाई गई हो
    * ध्यान दें कि कुछ प्रतिबंधों के साथ हम अतिरिक्त खास संदर्भों में वयस्क नग्नता को दिखाने की परमिशन दे सकते हैं, जैसे चिकित्सा या स्वास्थ्य के संदर्भ. इस बारे में नीचे दिए गए सेक्शन में विस्तार से बताया गया है.

**वयस्क यौन गतिविधि**

* वयस्क यौन गतिविधि की असली जैसी फ़ोटो/ डिजिटल इमेजरी, जिनमें ये चीज़ें शामिल हैं:
    * स्पष्ट यौन गतिविधि या कामोत्तेजन:
        * स्पष्ट यौन संबंध या मुखमैथुन, जिसमें किसी व्यक्ति का मुँह या जननांग किसी अन्य व्यक्ति के जननांगों या गुदा में प्रवेश कर रहे हों या उनके संपर्क में हों या जननांगों को किसी सैक्स टॉय पर रखा गया हो या उसमें प्रवेश कराया गया हो, जहाँ कम से कम एक व्यक्ति का जननांग या गुदा दिख रही हो
        * किसी व्यक्ति के जननांगों या गुदा की स्पष्ट उत्तेजना, जैसा कि उत्तेजना में बताया गया है या किसी व्यक्ति के जननांगों या गुदा में सेक्स टॉएज़ का प्रवेश, जहाँ जननांगों या गुदा के साथ संपर्क प्रत्यक्ष तौर पर दिख रहे हों
    * अस्पष्ट यौन गतिविधि या कामोत्तेजन:
        * अस्पष्ट यौन संबंध या मुखमैथुन, जिसमें किसी व्यक्ति का मुँह या जननांग किसी अन्य व्यक्ति के जननांगों या गुदा में प्रवेश कर रहे हों या उनके संपर्क में हों, जहाँ जननांगों या गुदा और/या प्रवेश या संपर्क प्रत्यक्ष तौर पर न दिख रहे हों
        * किसी व्यक्ति के जननांगों या गुदा की अस्पष्ट उत्तेजना, जैसा कि उत्तेजना में बताया गया है या ऊपर सेक्स टॉएज़ का प्लेसमेंट या किसी व्यक्ति के जननांगों या गुदा में सेक्स टॉएज़ का प्रवेश या जननांगों को किसी सैक्स टॉय पर रखा जाना या उसमें प्रवेश कराया जाना, जब जननांगों या गुदा, उत्तेजना, प्लेसमेंट और/या प्रवेश को प्रत्यक्ष तौर पर न दिखाया गया हो
        * यौन गतिविधि की संभावना, जिसमें पोजिशन से यह पता चलता हो कि किसी व्यक्ति के हाथ, मुँह या जननांग का किसी अन्य व्यक्ति के जननांग या गुदा से संपर्क शुरू होने वाला है.
    * अन्य यौन गतिविधि या कामोत्तेजन:
        * इरेक्शन
        * यौन गतिविधि से संबंधित दूसरे प्रोडक्ट की उपस्थिति
        * मुँह के पास लाए गए या मुँह में डाले हुए सेक्स टॉएज़
        * दिखाई दे रहे मानव निप्पल उत्तेजित करना
        * महिला स्तनों को कसकर पकड़ना, जिसे उंगलियों को मोड़कर हाथ में लेने के रूप में परिभाषित किया गया है, जो स्तनों के निशानों और आकार में स्पष्ट बदलाव, दोनों दिखाता हो. हम स्तनपान के संदर्भ में स्तनों को दबाते हुए दिखाने की परमिशन देते हैं.
    * कामुकता को दिखाने वाली असली जैसी फ़ोटो/ डिजिटल इमेजरी या वास्तविक आर्ट जिसमें निम्न हो:
        * वे काम जिनसे संभावित रूप से किसी व्यक्ति या पशु की मृत्यु हो सकती हो
        * अंगों का कटना
        * नरभक्षण
        * मल, मूत्र, थूक, नासिका-मल, माहवारी या उल्टी
        * वहशीपन
        * परिवार के सदस्यों के साथ सैक्स
        * BDSM (बंधन और अनुशासन, प्रभुत्व और अधीनता, परपीड़न और स्वपीड़न), सिर्फ़ तब जब उनमें यौन संकेत भी मौजूद हों
* यौन गतिविधि का लंबा ऑडियो
* ध्यान दें कि कुछ प्रतिबंधों के साथ हम खास संदर्भों में यौन गतिविधि को दिखाने की परमिशन दे सकते हैं, जैसे चिकित्सा या स्वास्थ्य के संदर्भ. इस बारे में नीचे दिए गए सेक्शन में विस्तार से बताया गया है.

नीचे बताए गए कंटेंट के लिए, हम कंटेंट को सिर्फ़ 18 वर्ष और उससे ज़्यादा उम्र के लोगों को ही दिखाते हैं ताकि लोगों को पता चल सके कि कंटेंट परेशान करने वाला हो सकता है:

* चिकित्सा या स्वास्थ्य के संदर्भ में स्पष्ट यौन गतिविधि या उत्तेजना की डिजिटल इमेजरी और असली आर्ट
* चिकित्सा या स्वास्थ्य के संदर्भ में अस्पष्ट या अन्य यौन गतिविधि या उत्तेजना की असली जैसी फ़ोटो/ डिजिटल इमेजरी और असली आर्ट
* स्पष्ट दिखाने देने वाले जननांगों (डिजिटल ओवरले या अस्पष्टता से कवर जननांग और सिर्फ़ जननांगों के बालों से ढँके जननांगों सहित), गुदा, कूल्हों के क्लोज़-अप या महिलाओं के निप्पल के असली आर्ट, जिनमें फ़ोटो के फ़ोकस में नग्नता को रखा गया हो और वह चिकित्सा या स्वास्थ्य के संदर्भ में न हो
* स्पष्ट दिखाने देने वाले जननांगों (डिजिटल ओवरले या अस्पष्टता से कवर जननांग और सिर्फ़ जननांगों के बालों से ढँके जननांगों सहित), कूल्हों के क्लोज़-अप, गुदा या महिलाओं के निप्पल की असली जैसी फ़ोटो/ डिजिटल इमेजरी, जिनमें उन्हें अकाल, नरसंहार, युद्ध अपराध या मानवीयता के खिलाफ़ अपराध के संदर्भ में शेयर किया गया हो

इस तरह के कंटेंट के लिए, हम ऐसे कंटेंट को देखने की शर्त भी 18 वर्ष या इससे अधिक उम्र के वयस्कों तक सीमित कर देते हैं:

* असली जैसी दिखाई देने वाली/डिजिटल इमेजरी जिसमें लगभग नग्नता दिखाई गई हो, जैसे कि नग्नता को केवल डिजिटल ओवरले या किसी अपारदर्शी चीज़ से ढँका गया हो और कुछ मामलों में नग्नता को पारदर्शी कपड़ों की मदद से छिपाया गया हो
* लोगों की असली जैसी दिखाई देने वाली/डिजिटल इमेजरी जिसमें फ़ोटो के फ़ोकस में व्यक्ति की जाँघ, कूल्हे या महिलाओं के स्तन हों
* असली जैसी फ़ोटो/ डिजिटल इमेजरी जिसमें स्पष्ट, अस्पष्ट या अन्य यौन गतिविधि या उत्तेजना दिखाई गई हो और सिर्फ़ शरीर की आकृतियाँ या रूप-रेखा ही दिखाई देती हो
* असली आर्ट, जहाँ

* इमेजरी में स्पष्ट, अस्पष्ट या अन्य यौन गतिविधि या उत्तेजना दिखाई गई हो और उनका संदर्भ चिकित्सा या स्वास्थ्य न हो
* इमेजरी में वहशीपन दिखाया गया हो, बशर्ते इसे निष्पक्ष रूप से शेयर किया गया हो या निंदा की गई हो और दर्शाए गए लोग या पशु असली न हों.

* काल्पनिक के रूप में पहचानी गई असली जैसी इमेजरी, जिसमें अस्पष्ट या अन्य यौन गतिविधि या उत्तेजना दिखाई गई हो
* असली आर्ट की असली जैसी फ़ोटो/डिजिटल इमेजरी जिसमें:

* यौन संबंधी गतिविधि जैसे जीभ के स्पष्ट दिखाई देते हुए चुंबन लेना या उत्तेजक नृत्य
* लोगों को उत्तेजक यौन गतिविधि में दिखाया गया हो
* ऐसे हावभाव हों जो जननांगों, हस्तमैथुन, मुखमैथुन या संभोग की ओर इशारा करते हों
* जानी-मानी पॉर्नोग्राफ़िक वेबसाइटों के लोगो, स्क्रीनशॉट या वीडियो क्लिप हों

* यौन गतिविधि के ऑडियो वाला कंटेंट हो

नीचे बताए गए कंटेंट के लिए हम एक लेबल दिखाते हैं, ताकि लोगों को पता हो कि वह कंटेंट उनके लिए संवेदनशील हो सकता है:

* असली आर्ट की असली जैसी फ़ोटो/डिजिटल इमेजरी जिसमें:

* स्पष्ट दिखाने देने वाले जननांग (डिजिटल ओवरले या अस्पष्टता से कवर जननांग और जननांगों के बालों से ढँके जननांगों सहित), कूल्हों के क्लोज़-अप या स्पष्ट दिखाई देने वाली गुदा हो और उन्हें चिकित्सा या स्वास्थ्य के संदर्भ में शेयर किया गया हो. इसमें ये चीज़ें शामिल हो सकती है, उदाहरण के लिए:

* प्रसव और प्रसव के बाद के पल
* कैंसर या अन्य बीमारियों की खुद से जाँच

* महिलाओं के दिखाई देने वाले निप्पल, जब उन्हें चिकित्सा या स्वास्थ्य के संदर्भ में शेयर किया गया हो (जिसमें स्तन उच्छेदन या कैंसर से बचने वाले टैटू शामिल हैं)

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

* कुछ मामलों में, **हम एक लेबल के साथ 18 वर्ष और उससे ज़्यादा उम्र वाले लोगों के लिए** ऐसे व्यंग्यात्मक कंटेंट को परमिशन दे देंगे, जो दूसरे संदर्भों में कम्युनिटी स्टैंडर्ड का उल्लंघन कर सकता है. कंटेंट को अनुमति केवल तभी दी जाएगी जब कंटेंट के उल्लंघन करने वाले हिस्सों में व्यंग्य किया जा रहा हो या उसमें किसी दूसरे व्यक्ति या चीज़ का उल्लेख उसका मज़ाक बनाने या आलोचना करने के लिए किया गया हो.

[कम पढ़ेंऔर पढ़ें](https://transparency.fb.com/hi-in)

बच्चों का यौन शोषण, उनके साथ दुर्व्यवहार और बच्चों की नग्नता
============================================================

नीति की तर्कसंगतता

हम बच्चों का यौन शोषण करने वाले या उन्हें जोखिम में डालने वाले कंटेंट या एक्टिविटी की परमिशन नहीं देते हैं. जब हमें स्पष्ट बाल शोषण के बारे में पता चलता है, तो हम लागू कानून का अनुपालन करते हुए राष्ट्रीय लापता और शोषित बच्चों के केंद्र (NCMEC) को उसकी रिपोर्ट करते हैं. हम जानते हैं कि कभी-कभी लोग अच्छे भाव से अपने बच्चों की नग्न फ़ोटो शेयर करते हैं; हालाँकि, हम अन्य लोगों द्वारा दुरुपयोग की संभावना के कारण और अन्य लोगों द्वारा उन फ़ोटो का फिर से उपयोग किए जाने या दुरुपयोग किए जाने की संभावना से बचने में मदद करने के लिए इन फ़ोटो को हटा देते हैं.

हम खास तौर पर बच्चों के संबंध में ऑनलाइन सुरक्षा से जुड़ी समस्याओं से संबंधित अपनी पॉलिसी और एन्फ़ोर्समेंट के बारे में चर्चा करने और उन्हें बेहतर बनाने के लिए [Meta सुरक्षा सलाहकार बोर्ड](https://www.facebook.com/help/222332597793306?ref=ccs) के साथ-साथ बाहरी विशेषज्ञों की भी मदद लेते हैं. [बाल शोषण को रोकने के लिए हमारे द्वारा उपयोग की जा रही टेक्नोलॉजी](https://newsroom.fb.com/news/2018/10/fighting-child-exploitation/) के बारे में और जानें.

यह पोस्ट न करें:

**बच्चों का यौन शोषण**

ऐसा कंटेंट, एक्टिविटी या इंटरैक्शन, जिसमें बच्चों (असल में नाबालिगों, बच्चों या शिशुओं या कला, AI-जेनरेटेड कंटेंट, काल्पनिक किरदारों, गुड़िया आदि जैसी मनुष्यों जैसी दिखने वाली चीज़ों के साथ अवास्तविक चित्रण सहित) के यौन शोषण की धमकी दी गई हो, बच्चों का यौन शोषण दर्शाया हो, उसकी प्रशंसा की गई हो, उसका सपोर्ट किया गया हो, उससे जुड़े निर्देश दिए हों, उसके इरादे से जुड़े बयान दिए गए हों, उसमें शामिल होने की बात स्वीकार की गई हो या उनके लिंक शेयर किए गए हों. इनमें इनके अलावा और भी चीज़ें शामिल हैं:

* यौन संबंध
    * स्पष्ट यौन संबंध या मुख मैथुन, जिसमें मुँह या जननांग किसी अन्य व्यक्ति के जननांगों या गुदा में प्रवेश कर रहे हों या उनके संपर्क में हों, जहाँ कम से कम एक व्यक्ति के जननांग या गुदा दिख रहे हों.
    * अप्रत्यक्ष यौन संबंध या मुख मैथुन, जिसमें वह स्थिति भी शामिल होती है जब संपर्क होने वाला हो या सीधे तौर पर दिखाई न दे रहा हो.
    * जननांगों या गुदा को उत्तेजित करना, जिसमें वह स्थिति भी शामिल होती है जब वह गतिविधि होने वाली हो या सीधे तौर पर दिखाई न दे रही हो.
    * उपरोक्त किसी भी गतिविधि में पशु का शामिल होना.
* यौन सामग्री के साथ बच्चों का होना, जिनमें इनके अलावा और भी चीज़ें शामिल हैं:
    * बंधक बनाने का सामान
    * यौन उत्तेजना के संकेत
    * जननांगों या गुदा पर फ़ोकस
    * कामोत्तेजित वयस्क की उपस्थिति
    * यौन खिलौनों की मौजूदगी या यौन उत्तेजना, यौन सुख या यौन उत्पीड़न के लिए किसी ऑब्जेक्ट का उपयोग
    * कामुक परिधान
    * नग्न होना
    * सोच-समझकर चुने गए माहौल में (उदाहरण के लिए, बिस्तर पर) या प्रोफ़ेशनल तरीके से शूट किए गए (क्वालिटी/फ़ोकस/ऐंगल)
    * मुँह खुला रखकर चुंबन देना
    * मानव निपल्स को उत्तेजित करना और महिला स्तन को दबाना (स्तनपान के संदर्भ को छोड़कर)
    * अश्लील गतिविधि से संबंधित दूसरे प्रोडक्ट्स की उपस्थिति
* यौन कामोत्तेजना के संदर्भ में बच्चों की मौजूदगी वाला कंटेंट
* वह कंटेंट जो बाल यौन शोषण का सपोर्ट करता हो, उसे प्रमोट करता हो, उसकी वकालत करता हो या उसमें शामिल होने के लिए लोगों को प्रोत्साहित करता हो, बशर्ते उसकी चर्चा तटस्थ रूप से स्वास्थ्य के संदर्भ में न की गई हो
* ऐसा कंटेंट, जिसमें नाम या फ़ोटो के ज़रिए बाल यौन शोषण के कथित पीड़ितों की पहचान उजागर की जाती है या उनका मज़ाक बनाया जाता है

**यौन आग्रह**

जिस कंटेंट जिसमें बच्चों को प्रदर्शित करने वाले यौन कंटेंट या एक्टिविटी की माँग की जाती है, उसे इस रूप में परिभाषित किया जाता है:

* बाल यौन उत्पीड़न सामग्री (CSAM)
* असली या अवास्तविक बच्चों की नग्न फ़ोटो
* असली या अवास्तविक बच्चों की कामुक फ़ोटो

ऐसा कंटेंट जिसमें बच्चों से यौन संपर्क की माँग की जाती है

**बच्चों के साथ अनुचित इंटरैक्शन**

वह कंटेंट जिसमें बच्चों के साथ अनुचित इंटरैक्शन हो या जो ऐसा करने में मदद करता हो, जैसे कि:

* बच्चों के साथ यौन गतिविधि की व्यवस्था करना या उसकी योजना बनाना
* कामुक बातचीत करके या बच्चों को कामुक सामग्री ऑफ़र करके, दिखाकर या बच्चों से प्राप्त करके या माँगकर, जान-बूझकर यौन सामग्री के संपर्क में लाकर या प्राइवेट मैसेज के ज़रिए उन्हें यौन गतिविधि में शामिल होने के लिए ललचाना
* बच्चों के साथ प्राइवेट मैसेज के ज़रिए यौन बातचीत करना
* प्राइवेट मैसेज में बच्चों से यौन सामग्री लेना या इसकी माँग करना

**शोषण करने वाली अंतरंग फ़ोटो और ब्लैकमेल (सेक्सटॉर्शन)**

वह कंटेंट जिसमें इन तरीकों से असली बच्चों का शोषण करने की कोशिश की जाती है:

* असली या अवास्तविक अंतरंग फ़ोटो या निजी जानकारी उजागर कर देने की धमकी देकर ज़बरदस्ती पैसे, किसी काम को करने या अंतरंग फ़ोटो की माँग करना.
* निजी यौन बातचीत या असली या अवास्तविक अंतरंग फ़ोटो शेयर करना, शेयर करने की धमकी देना या ऐसा करने का इरादा जताना

**बच्चों को कामुक रूप में दिखाना**

* ऐसा कंटेंट (फ़ोटो, वीडियो, वास्तविक दुनिया की कलाकृति, डिजिटल कंटेंट और शाब्दिक चित्रण सहित) जो असली या अवास्तविक बच्चों को कामुक रूप में दिखाता हो
* असली या अवास्तविक बच्चों को कामुक रूप में दिखाने वाले ग्रुप, पेज और प्रोफ़ाइल

**बच्चों की नग्नता**

ऐसा कंटेंट, जो असली या अवास्तविक बच्चों की नग्नता को चित्रित करता हो, जिसमें नग्नता को इन रूपों में परिभाषित किया गया है:

* असली या अवास्तविक बच्चों के जननांगों की क्लोज़-अप फ़ोटो
* पूरी तरह नग्न असली या अवास्तविक छोटे बच्चे, जहाँ:
    * जननांग दिखाई देना, चाहे ये पारदर्शी कपड़ों से ढके हुए या अस्पष्ट तौर पर दिखाई दे रहे हों
    * गुदा और/या नितंब का पूरी तरह से नग्न क्लोज़-अप दिखाई देना
* पूरी तरह नग्न असली या अवास्तविक नाबालिग, जहाँ:
    * जननांग दिखाई दे रहे हों (इसमें जननांग के बालों या पारदर्शी कपड़ों से जननांग को अस्पष्ट करके दिखाना भी शामिल होता है)
    * गुदा और/या नितंबों की बहुत करीब से ली गई नग्न फ़ोटो
    * किसी बालिका के निप्पल दिखाना
    * गर्दन से घुटनों तक बिना कपड़ों के दिखाना - चाहे कोई जननांग या किसी बालिका के निप्पल नहीं दिखाई दे रहे हों
* उन मामलों को छोड़कर जहाँ अवास्तविक फ़ोटो का उपयोग स्वास्थ्य उद्देश्यों के लिए किया गया हो या वास्तविक दुनिया की कला में बच्चों की नग्नता का चित्रण कामुक तौर पर न किया गया हो

**बच्चों के साथ दुर्व्यवहार**

ऐसा वीडियो या फ़ोटो जिनमें बच्चों के साथ वास्तविक या अवास्तविक दुर्व्यवहार दिखाया गया हो, भले ही उसे शेयर करने का इरादा कुछ भी हो, जब तक कि ऐसी फ़ोटो किसी वास्तविक दुनिया की कला, कार्टून, मूवी या वीडियो गेम की न हो

बच्चों के साथ दुर्व्यवहार की प्रशंसा करने, उसका सपोर्ट करने, प्रमोट करने, वकालत करने, उसके बारे में निर्देश देने या उसमें शामिल होने का बढ़ावा देने वाला कंटेंट

बच्चों का यौन शोषण, दुर्व्यवहार और नग्नता (CSEAN) से जुड़ी हमारी पॉलिसीज़ का उल्लंघन करने वाले अकाउंट्स को हटाने के अलावा, हमारे रिव्यूअर्स और ऑटोमेटेड सिस्टम्स अवांछित या असुरक्षित इंटरैक्शन को रोकने में मदद करने के लिए कई तरह के सिग्नलों पर विचार करते हैं.

* हम वयस्कों के लिए अन्य अकाउंट से उनके इंटरैक्शन, उल्लंघन करने वाले कंटेंट की सर्च या उसके साथ इंटरैक्शन या उन कम्युनिटी की मेंबरशिप (जैसे ग्रुप्स) जिन्हें हमने हमारी पॉलिसी का उल्लंघन करने के कारण हटा दिया था, प्रोडक्ट और फ़ीचर्स की एक्सेस सीमित कर सकते हैं (जैसे कुछ खास अकाउंट को फ़ॉलो करने की क्षमता).

नीचे बताए गए कंटेंट पर हम चेतावनी स्क्रीन दिखाते हैं, ताकि लोगों को पता चल सके कि ऐसा कंटेंट परेशान करने वाला हो सकता है और ऐसे कंटेंट को देखने की योग्यता को अठारह वर्ष या इससे अधिक की उम्र वाले वयस्कों तक सीमित कर देते हैं:

* पुलिस अधिकारियों या सैन्यकर्मियों को बच्चों के साथ दुर्व्यवहार करते हुए दिखाने वाले वीडियो या फ़ोटो
* बच्चों के साथ दुर्व्यवहार करने की वीडियो या फ़ोटो, जब कानून लागू करने वाली संस्थाएँ, बच्चों की सुरक्षा करने वाली एजेंसियाँ या सुरक्षा करने वाले भरोसेमंद पार्टनर यह अनुरोध करते हैं कि हम किसी बच्चे को फिर से सुरक्षित स्थिति में लाने के स्पष्ट उद्देश्य के लिए कंटेंट को प्लेटफ़ॉर्म पर रहने दें

नीचे बताए गए कंटेंट के लिए हम एक संवेदनशीलता की स्क्रीन दिखाते हैं, ताकि लोगों को पता चल सके कि वह कंटेंट कुछ लोगों को विचलित कर सकता है:

* धार्मिक अनुष्ठानों के संदर्भ में किसी बच्चे को तेज़ी से पानी में डुबाते हुए दिखाने वाले वीडियो या फ़ोटो

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

नीचे दिए गए कंटेंट के लिए हम चेतावनी लेबल शामिल करते हैं, ताकि लोगों को पता चल सके कि कंटेंट संवेदनशील हो सकता है:

* किसी समाचार एजेंसी द्वारा पोस्ट किए गए फ़ोटो जिसमें अकाल, नरसंहार, युद्ध अपराधों या मानवता के खिलाफ अपराधों के संदर्भ में बाल नग्नता को दर्शाया गया हो, अगर इसमें उल्लंघन करने वाला कैप्शन शामिल नहीं है या इसे उल्लंघन के संदर्भ में शेयर किया गया हो तो ऐसी स्थिति में केंटेंट को हटा दिया जाता है

हम बच्चों के साथ होने वाले दुर्व्यवहार के बाद की परिस्थितियाँ दिखाने वाले दृश्यों को भी न्यूज़ मीडिया पार्टनर, NGO या सुरक्षा करने वाले अन्य भरोसेमंद पार्टनर द्वारा रिपोर्ट करने पर हटा सकते हैं.

हम ऐसे कंटेंट को हटा सकते हैं जो नाम या इमेज के अलावा अन्य तरीकों से बाल यौन शोषण के कथित पीड़ितों की पहचान करता है, अगर कंटेंट में ऐसी जानकारी शामिल है जिससे व्यक्ति की पहचान होने की संभावना है.

अगर नाबालिग की सुरक्षा को कोई खतरा हो, तो कानून लागू करने वाली संस्था, सरकार, भरोसेमंद पार्टनर द्वारा अनुरोध किए जाने पर या नाबालिग या नाबालिग के माता-पिता/लीगल गार्जियन द्वारा खुद कंटेंट की रिपोर्ट किए जाने पर, हम किसी नाबालिग की पहचान करने के उद्देश्य से बनाए गए कंटेंट को हटा सकते हैं.

[कम पढ़ेंऔर पढ़ें](https://transparency.fb.com/hi-in)

स्पैम
=====

नीति की तर्कसंगतता

हम ऐसे कंटेंट को परमिशन नहीं देते जिसे यूज़र्स से कपट करके, उन्हें गुमराह करके या उन्हें अभिभूत करके कृत्रिम रूप से व्यूअरशिप बढ़ाने के लिए डिज़ाइन किया गया हो. ऐसे कंटेंट से हमारे प्लेटफ़ॉर्म से सही तरह से एंगेज करने की लोगों की क्षमता घटती है और यह हमारी सर्विस की सुरक्षा, स्थिरता और उपयोगिता को खतरे में डाल सकता है. हम दुर्व्यवहार करने वाली तरकीबों को भी रोकने की कोशिश करते हैं, जैसे असंदेही यूज़र्स को गुमराह करने वाली कार्यात्मकता या कोड की ओर आकर्षित करने के लिए कपटपूर्ण लिंक्स को फैलाना या भरोसेमंद डोमेन होने का दिखावा करना.

ऑनलाइन स्पैम एक ललचाने वाली इंडस्ट्री है. हमारी पॉलिसी और पहचान की प्रोसेस में लगातार सुधार होने चाहिए ताकि स्पैम के बदलते हुए ट्रेंड और तरकीबों को पकड़ा जा सके. स्पैम से निपटने की कार्रवाई करते समय हम अपनी कम्युनिटी की जीवंत, प्रामाणिक एक्टिविटी की रक्षा करते हुए अपने प्लेटफ़ॉर्म पर उसके प्रोड्यूसर्स और डिस्ट्रिब्यूटर्स के लिए कॉस्ट बढ़ाने के बीच संतुलन रखने की कोशिश करते हैं.

हम इन बातों की अनुमति नहीं देते हैं:

* मैन्युअल रूप से या अपने आप, बार-बार पोस्ट करना, शेयर करना, कंटेंट से एंगेज करना या अकाउंट, ग्रुप, पेज, ईवेंट या अन्य एसेट बनाना.
    * हम उन अकाउंट पर प्रतिबंध लगा सकते हैं जो स्पैम (जैसे बार-बार एक ही कंटेंट पोस्ट करना) या अप्रामाणिकता के अन्य संकेत उपलब्ध होने पर धीमी कार्रवाई करते हैं.

* अकाउंट, ग्रुप्स, पेज आदि जैसी प्लेटफ़ॉर्म एसेट को बेचना, खरीदना या उनका आदान-प्रदान करना या ऐसा करने की कोशिश करना.
* एडमिन या मॉडरेटर रोल या कुछ खास जगहों पर पोस्ट करने की परमिशन जैसे साइट विशेषाधिकारों को बेचना, खरीदना या उनका आदान-प्रदान करना या ऐसा करने की कोशिश करना.
* आर्थिक मूल्य की किसी वस्तु के लिए कंटेंट बेचना, खरीदना या उसका आदान-प्रदान करना या ऐसा करने की कोशिश करना, सिर्फ़ हमारी [ब्रांडेड कंटेंट पॉलिसी](https://www.facebook.com/business/help/221149188908254) में बताए अनुसार स्पष्ट रूप से पहचाने गए ब्रांडेड कंटेंट को छोड़कर.
* लाइक, व्यू, फ़ॉलो, क्लिक, खास हैशटैग के उपयोग आदि जैसे एंगेजमेंट खरीदना, बेचना या उसका आदान-प्रदान करना या ऐसा करने की कोशिश करना. इसमें ये शामिल हैं:
    * एंगेजमेंट के बदले में कैश या कैश की बराबरी की किसी अन्य वस्तु को गिवअवे (अर्थात अन्य लोगों को जीतने का मौका देना) के रूप में ऑफ़र करना. (जैसे, “जो भी मेरे पेज को लाइक करेगा, उसे $500 जीतने का मौका मिलेगा”)
    * एंगेजमेंट के बदले में आर्थिक मूल्य की कोई वस्तु देना ऑफ़र करना. (जैसे, “अगर आप मेरे पेज को लाइक करेंगे, तो मैं आपको iPhone दूँगा!”)

* जिस कंटेंट का वादा किया गया, उसे देखने या उससे इंटरैक्ट करने से पहले यूज़र के लिए उस कंटेंट से एंगेज होना ज़रूरी बनाना (जैसे कि लाइक करना, शेयर करना).
* कपटपूर्ण या गुमराह करने वाले URL, डोमेन या ऐप्लिकेशन शेयर करना जिनमें ये शामिल हैं:
    * **[क्लोकिंग](https://about.fb.com/news/2017/08/news-feed-fyi-addressing-cloaking-so-people-see-more-authentic-posts/)**: क्लोकिंग में हमारे इंटीग्रिटी सिस्टम और यूज़र्स को जान-बूझकर प्लेटफ़ॉर्म से बाहर का अलग-अलग कंटेंट दिखाकर, जैसे URL या ऐप्लिकेशन, हमारी कंटेंट पॉलिसीज़ को नाकाम करने की कोशिश की जाती है.
    * **गुमराह करने वाले लिंक**: कंटेंट में ऐसे लिंक का होना, जो एक खास तरह के कंटेंट का वादा करे लेकिन उससे बिल्कुल ही अलग कंटेंट डिलीवर करे. इसमें किसी वादा किए गए ऐप या सॉफ़्टवेयर का कंटेंट भी शामिल है.
    * **कपटपूर्ण रीडायरेक्ट व्यवहार**: ऐसी वेबसाइटें जिनमें अपेक्षित लैंडिंग पेज का कंटेंट देखने के लिए एक्शन लेने (जैसे कि कैप्चा, विज्ञापन देखें, यहाँ क्लिक करें) की ज़रूरत पड़े, लेकिन ज़रूरी एक्शन लेने के बाद URL के डोमेन का नाम बदल जाए या यूज़र की ओर से कोई कार्रवाई न होने पर भी अपने आप बिल्कुल ही अलग डोमेन पर रीडायरेक्ट हो जाए.
    * **लाइक/शेयर-गेटिंग**: किसी खास, एक्सक्लूसिव कंटेंट की एक्सेस पाने के लिए यूज़र्स के लिए एंगेजमेंट ज़रूरी बनाना (लाइक, शेयर, फ़ॉलो या एंगेजमेंट का लोगों को दिखाई देने वाला कोई अन्य रूप).
    * **प्लेटफ़ॉर्म की कपटपूर्ण कार्यात्मकता** - यूज़र से कोई लिंक फ़ॉलो करवाने के लिए हमारी सर्विस के फ़ीचर या कार्यात्मकता की नकल करना, जैसे फ़ंडरेज़िंग, इन-लाइन पोल, प्ले बटन या लाइक बटन का वहाँ उपयोग करना जहाँ वह कार्यात्मकता मौजूद ही नहीं है या वह फ़ंक्शन अपेक्षा के अनुसार काम नहीं करता है.
    * **लैंडिंग पेज की कपटपूर्ण कार्यात्मकता**: ऐसी वेबसाइटें जिनका यूज़र इंटरफ़ेस गुमराह करने वाला होता है और जिसके परिणामवरूप दुर्घटनावश ट्रैफ़िक जेनरेट होता है (जैसे पॉप-अप/अंडर, क्लिकजैकिंग आदि). इसमें ट्रैपिंग जैसी तरकीबें शामिल हैं जहाँ उस समय अप्रासंगिक पॉप-अप्स दिखाई देते हैं जब व्यक्ति लैंडिंग पेज से बाहर निकलने की कोशिश करता है.
    * **लैंडिंग पेज या कोई और डोमेन होने का दिखावा करना** - प्लेटफ़ॉर्म से बाहर का कोई ऐसा लैंडिंग पेज, URL या बाहरी वेबसाइट या डोमेन जो नाम, डोमेन या कंटेंट में टाइपो, गलत स्पेलिंग या अन्य तरीकों का उपयोग करते हुए जानी-मानी वेबसाइट, डोमेन या ब्रांड की नकल करके खुद को बहुत ही प्रतिष्ठित ब्रांड या सेवा के रूप में दिखाए. इसमें किसी अन्य, विश्वसनीय साइट जैसे लैंडिंग पेज का उपयोग करना शामिल है.
    * URL या लिंक के अन्य कपटपूर्ण उपयोग जो ऊपर बताए गए व्यवहारों से काफ़ी हद तक मिलते-जुलते हों.

* उपरोक्त के बावजूद, हम इन्हें प्रतिबंधित नहीं करते:
    * ऐसा क्रॉस प्रमोशन जो किसी थर्ड पार्टी को पेमेंट के बिना ट्रिगर नहीं हुआ हो
    * पैसों के बजाय किसी अन्य यूज़र को पेज या ग्रुप में उनकी दिलचस्पी के आधार पर पेज या ग्रुप की एडमिन या मॉडरेशन ज़िम्मेदारी ट्रांसफ़र करना.
    * स्पष्ट रूप से पहचाना जाने वाला ब्रांडेड कंटेंट पोस्ट या शेयर करना.

[कम पढ़ेंऔर पढ़ें](https://transparency.fb.com/hi-in)

धोखाधड़ी, स्कैम और कपटपूर्ण व्यवहार
===================================

नीति की तर्कसंगतता

हमारा लक्ष्य यूज़र्स और बिज़नेसेज़ को उनका पैसा, प्रॉपर्टी या निजी जानकारी धोखे से लिए जाने से बचाना है. हम ऐसे कंटेंट को हटाकर और ऐसे व्यवहार से निपटकर इस लक्ष्य को हासिल करते हैं जिनमें जान-बूझकर कपटपूर्ण साधनों का उपयोग किया जाता है – जैसे, जान-बूझकर गलत ढंग से पेश करना, चुराई गई जानकारी और बढ़ा-चढ़ाकर किए गए दावे – ताकि यूज़र्स और बिज़नेसेज़ के साथ स्कैम या धोखा किया जा सके या उनसे एंगेजमेंट करवाया जा सके. इसमें वह कंटेंट शामिल है जो हमारी सेवाओं के माध्यम से उन गतिविधियों में मदद करता है या इन्हें बढ़ावा देता है. हम लोगों को दूसरों में जागरुकता पैदा करने, उन्हें शिक्षित बनाने और इस तरह की गतिविधियों पर अपनी नापसंदगी जताने की अनुमति देते हैं.

हम इन बातों की अनुमति नहीं देते हैं:

ऐसा कंटेंट जो इन तरीकों से यूज़र्स और/या बिज़नेस के साथ स्कैम करने या उन्हें धोखा देने की कोशिश करता है:

**लोन से जुड़ा धोखा और स्कैम**

वह कंटेंट:

* जो लोन ऑफ़र करता है लेकिन लोन पाने के लिए यूज़र को अग्रिम शुल्क देना होता है.
* जो ऐसा लोन ऑफ़र करता है जिसमें मंज़ूरी की गारंटी या लगभग निश्चित गारंटी दी जाती है. ऐसी गारंटी या तो स्पष्ट रूप से बताई जाती है या अस्पष्ट रूप से संदर्भ द्वारा समझी जा सकती है (जैसे कि वित्तीय जानकारी माँगे बिना लोन मंज़ूर करने के दावे).
* नोट: हम यह तय करने के लिए अन्य संकेतों पर भी ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह कोई वेरिफ़ाइड एंटिटी हो और बैंक या वित्तीय संस्थान हो.

**जुए से जुड़ा धोखा और स्कैम**

वह कंटेंट:

* जो जुए की असली पैसे से जुड़ी सेवाएँ ऑफ़र करता है (“असली पैसा” वास्तविक जीवन की करेंसी होती है जिसे असली जीवन में सामान या सेवाएँ खरीदने के लिए उपयोग किया जा सकता है, जिसमें राष्ट्रीय करेंसी जैसे अमेरिकी डॉलर और वर्चुअल करेंसी जैसे बिटकॉइन शामिल हैं):
    * जिसमें जीत की गारंटी दी जाती है.
    * जिसमें यह संकेत दिया जाता है या स्वीकार किया जाता है कि उसने किसी गेम या मैच का परिणाम गुप्त रूप से पता लगा लिया है.
    * जिसमें लोगों से यह माँग की जाती है कि वे मैच फ़िक्सिंग में मदद करें या यह मदद या सुझाव माँगे जाते हैं कि किसी मैच या गेम को फ़िक्स कैसे किया जाता है.

ऐसे सोशल कसीनो गेम्स जो जुए को सिम्युलेट करते हैं लेकिन जिसमें असली पैसे जीतने का कोई अवसर नहीं दिया जाता, हमारे [प्रतिबंधित सामान और सेवाओं से जुड़े कम्युनिटी स्टैंडर्ड](https://transparency.meta.com/policies/community-standards/regulated-goods/) आते हैं.

**निवेश या वित्तीय धोखाधड़ी और स्कैम**

* _निवेश के अवसर._ वह कंटेंट:
    * जो निवेश के ऐसे अवसर ऑफ़र करता है जिसमें निवेश पर मिलने वाले रिटर्न की गारंटी दी जाती है या जो जोखिम मुक्त होते हैं.
    * जो निवेश के ऐसे अवसर ऑफ़र करता है जहाँ निवेश पर मिलने वाला रिटर्न या प्रतिपूर्ति आंशिक रूप से या पूरी तरह इस बात पर निर्भर करती है कि आप स्कीम में भाग लेने के लिए कितने और लोगों को भर्ती करते हैं.
    * जो निवेश के ऐसे अवसर ऑफ़र करता है जहाँ अवसर “जल्दी पैसे कमाएँ” वाली प्रकृति के होते हैं और/या ऐसे दावे करता है कि छोटे निवेश से जल्दी ही बहुत सारा पैसा कमाया जा सकता है.

* _धन/कैश फ़्लिप._ वह कंटेंट:
    * जो किसी निश्चित धनराशि को फ़्लिपिंग या ट्रिक या स्ट्रेटेजी के ज़रिए एक बड़ी राशि में बदलने के ऑफ़र देता है और उसमें “कैश फ़्लिप,” “धन फ़्लिप,” या ऐसे अन्य शब्दों का उपयोग किया जाता है.

**पैसे की म्यूलिंग और लॉन्डरिंग से जुड़ी धोखाधड़ी और स्कैम**

* _पैसे की म्यूलिंग._ वह कंटेंट:
    * जिसमें पैसे की म्यूलिंग करने का ऑफ़र दिया जाता है या कहा जाता है (भाग लेने वालों से यह कहा जाता है कि वे पैसे या हिस्सा लेकर अपने बैंक अकाउंट का उपयोग करने दें या अन्य लोगों की ओर से पैसे ट्रांसफ़र करें जबकि उन्हें इस बात की जानकारी नहीं होती कि वे मनी लॉन्डरिंग कर रहे हैं).
    * जिसमें पीड़ित को उसके बैंक अकाउंट से थर्ड पार्टी को पैसे ट्रांसफ़र करने या उनसे पैसे स्वीकार करने के रोज़गार का ऑफ़र देकर मनी म्यूलिंग करने के कहा जाता है या उसका ऑफ़र दिया जाता है.

* _मनी लॉन्डरिंग._ वह कंटेंट:
    * जिसमें मनी लॉन्डरिंग आसान बनाने की रिक्वेस्ट की जाती है, विनती की जाती है या उसका ऑफ़र दिया जाता है. मनी लॉन्डरिंग में वित्तीय ट्रांज़ेक्शन के जटिल क्रम के ज़रिए पैसे के मूल स्थान को छिपाकर गैर-कानूनी रूप से प्राप्त पैसे को कानूनी दिखाने का प्रयास किया जाता है. इसमें नीचे दिए किसी भी साधन से ऐसा करना शामिल है:
        * जिसमें SWIFT (सोसायटी फ़ॉर वर्ल्डवाइड इंटरबैंक फ़ाइनेंशियल टेलीकम्युनिकेशंस) या ऐसे ही किसी अन्य तरीके से पैसे ट्रांसफ़र करने की कोशिश की जाती है,
        * जिसमें उस तरह के बैंक अकाउंट माँगे या ऑफ़र किए जाते हैं जो कैश की प्राप्ति या ट्रांसफ़र को सपोर्ट करने के लिए उपलब्ध होते हैं.

**अप्रामाणिक पहचान से जुड़ी धोखाधड़ी और स्कैम**

वह कंटेंट:

* जिसमें पोस्ट करने वाले व्यक्ति या रिक्वेस्ट की प्रकृति को गलत ढंग से पेश करके यूज़र्स के साथ स्कैम या धोखाधड़ी करने की कोशिश की जाती है:
    * चैरिटी संबंधी धोखाधड़ी और स्कैम, जो चैरिटेबल कारणों के लिए पैसे या दान की धोखाधड़ीपूर्ण रिक्वेस्ट होती हैं जिनके साथ में ये दावे किए जाते हैं कि दान अत्यावश्यक है और इसमें बैंक अकाउंट जैसी जानकारी शामिल होती है जहाँ पैसे भेजे जाने हैं.
    * रोमांस से जुड़ी धोखाधड़ी और स्कैम, जो नॉन-सैक्सुअल कंपेनियनशिप या रिलेशनशिप चाहकर ऑनलाइन रोमांटिक रिलेशनशिप बनाने की धोखाधड़ीपूर्ण कोशिशें होती हैं जिसके बदले में पैसा या इसके समान कोई वस्तु ऑफ़र की जाती है या माँगी जाती है.
    * स्थापित बिज़नेस/एंटिटी से जुड़ी धोखाधड़ी और स्कैम, जिसमें स्कैम या धोखाधड़ी करने की कोशिश में ऐसे झूठे दावे किए जाते हैं कि वे किसी स्थापित बिज़नेस या एंटिटी का प्रतिनिधित्व करते हैं या वे उनके जैसी भाषा में बात करते हैं.

**प्रोडक्ट या रिवॉर्ड से जुड़ी धोखाधड़ी और स्कैम**

* _सरकारी अनुदान से जुड़ी धोखाधड़ी और स्कैम._ वह कंटेंट:
    * जो सरकारी अनुदानों या अनुदान के अन्य सरकारी स्रोतों से पैसे के झूठे ऑफ़र देता है. हम यह तय करने के लिए विभिन्न सिग्नलों पर ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह किसी वेरिफ़ाइड एंटिटी द्वारा पोस्ट किया गया हो.

* _वास्तविक, आध्यात्मिक या प्रबुद्धता से जुड़ी धोखाधड़ी और स्कैम._ वह कंटेंट:
    * जो ऐसे वास्तविक रिवार्ड ऑफ़र करता है, जैसे पैसे, वस्तुएँ या सेवाएँ, जिनका कोई मौद्रिक मूल्य होता है. इसमें भौतिक, डिजिटल और वर्चुअल मुद्राएँ और भौतिक या डिजिटल वस्तुएँ और सेवाएँ शामिल हैं जिन्हें किसी एसोसिएशन, पंथ, धार्मिक संप्रदाय (जैसे कि इलुमिनाटी ब्रदरहुड) की मेंबरशिप लेने या उनसे जुड़ने के लिए ऑफ़र किया जाता है.
    * जो काले जादू या टोने या जादुई सामानों के उपयोग के बदले वास्तविक रिवार्ड ऑफ़र करता है (जैसे कि टोना, लकी चार्म, ताबीज, निशानी, पेय, जादुई वॉलेट आदि).

* _बीमे से जुड़ी धोखाधड़ी और स्कैम._ वह कंटेंट:
    * जिसमें अग्रिम शुल्क (एडमिन शुल्क या डिपॉज़िट या अन्यथा) की रिक्वेस्ट के साथ झूठा, भारी डिस्काउंट वाला बीमा ऑफ़र किया जाता है.
    * जिसमें झूठा, भारी डिस्काउंट वाला बीमा ऑफ़र किया जाता है और यह वादा किया जाता है कि पारंपरिक बीमा प्रदाताओं के मुकाबले उनके बीमे पर ज़्यादा बचत होगी (कम से कम 30% कम).
    * नोट: हम यह तय करने के लिए अन्य संकेतों पर भी ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह कोई वेरिफ़ाइड एंटिटी हो और बैंक या वित्तीय संस्थान हो

* _नौकरी से जुड़ी धोखाधड़ी और स्कैम._ वह कंटेंट:
    * जिसमें ऐसी नौकरियों के ऑफ़र दिए जाते हैं जिनके जॉब डिस्क्रिप्शन अस्पष्ट या अनिश्चित होते हैं. साथ ही जिनमें जल्दी पैसे कमाने के ऐसे ऑफ़र दिए जाते हैं जो कम समय के निवेश या प्रयास से पैसे कमाने का वादा करते हैं.
    * जिनमें ऐसी नौकरियों के ऑफ़र दिए जाते हैं जिनमें नौकरी की कोई जानकारी नहीं होती और सिर्फ़ यह कहा जाता है कि नौकरी उपलब्ध है.
    * जिनमें वर्क फ़्रॉम होम के ऑफ़र दिए जाते हैं लेकिन जॉब टाइटल बताता है कि कर्मचारी WFH नहीं कर सकता.
    * जिनमें ऐसी नौकरियों के ऑफ़र दिए जाते हैं जिनमें अग्रिम वेतन का वादा किया जाता है.
    * जिनमें नौकरी की गारंटी दी जाती है.
    * जिनमें ऐसी नौकरियों के ऑफ़र दिए जाते हैं जहाँ नौकरी दिए जाने से पहले अग्रिम शुल्क की माँग की जाती है.
    * नोट: हम यह तय करने के लिए अन्य संकेतों पर भी ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह कोई वेरिफ़ाइड एंटिटी हो

* _ऋण से राहत और क्रेडिट में सुधार से जुड़ी धोखाधड़ी और स्कैम._ वह कंटेंट:
    * जिसमें किसी तय समयावधि में किसी निश्चित राशि के बदले ऋण को डिलीट करने या उसे खत्म करने या कम करने का वादा किया जाता है.
    * जिसमें सभी ऋण कलेक्शन या मुकदमों को रोकने या डिलीट करने का वादा किया जाता है.
    * जिसमें “नई सरकार के प्रोग्राम” के ज़रिए ऋण को माफ़ करने या उसे कैंसल करने या कानून में बदलाव करने का वादा किया जाता है या उससे मिलती-जुलती कोई बात कही जाती है.
    * जिसमें क्रेडिट रिपोर्ट से क्रेडिट जानकारी डिलीट करने या हटाने या नई “क्रेडिट पहचान” बनाने का वादा किया जाता है.
    * नोट: हम यह तय करने के लिए अन्य संकेतों पर भी ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह कोई वेरिफ़ाइड एंटिटी हो और बैंक या वित्तीय संस्थान हो

* _गिवअवे से जुड़ी धोखाधड़ी और स्कैम._ वह कंटेंट:
    * जिसमें यूज़र्स को यह ऑफ़र दिया जाता है कि अगर वे ऐसा करेंगे तो उन्हें असली पैसे का निश्चित रिवॉर्ड मिलेगा:
        * साइट से बाहर के लिंक पर रजिस्टर करना.
        * व्यक्ति की पहचान बताने वाली जानकारी (PII) या अन्य निजी जानकारी शेयर करना.
        * प्राइवेट मैसेज के ज़रिए प्लेटफ़ॉर्म से बाहर या प्लेटफ़ॉर्म पर संपर्क करना.
        * कोई कार्रवाई नहीं करना.

* _अग्रिम शुल्क से जुड़ी धोखाधड़ी और स्कैम._ वह कंटेंट:
    * जिसमें अग्रिम शुल्क/वायर ट्रांसफ़र/पेमेंट के बदले पैसे के झूठे वादे किए जाते हैं.

**फ़ेक डॉक्यूमेंट से जुड़ी धोखाधड़ी और स्कैम**

* _फ़ेक या नकली डॉक्यूमेंट._ वह कंटेंट:
    * जिसमें फ़ेक या नकली डॉक्यूमेंट की विनती, निर्माण, बिक्री, खरीद या ट्रेड ऑफ़र किया जाता है.
    * जिसमें वीज़ा या ग्रीन कार्ड की बिक्री का ऑफ़र दिया जाता है.
    * जिसमें वीज़ा या ग्रीन कार्ड की मंज़ूरी की गारंटी दी जाती है.
    * जिसमें यूज़र्स को सामान्य शर्तें पूरी किए बिना वीज़ा मंज़ूरी पाने में सक्षम बनाया जाता है.

* _फ़ेक या जाली करेंसी._ वह कंटेंट:
    * जिसमें फ़ेक या नकली करेंसी की बिक्री, खरीद या ट्रेड का ऑफ़र दिया जाता है, सिर्फ़ बोर्ड गेम करेंसी को छोड़कर (जैसे मोनोपॉली मनी) बशर्ते उसका संदर्भ स्पष्ट हो कि वह बोर्ड गेम के उद्देश्यों के लिए है.

* _फ़ेक या जाली वाउचर._ वह कंटेंट:
    * जिसमें फ़ेक या नकली वाउचर को शेयर करने, बेचने, सेल करने या ट्रेड करने के ऑफ़र दिए जाते हैं.
    * जिसमें ऐसा करके अनियमित मूल्य पाने के लिए भौतिक या डिजिटल कूपन या वाउचर का उपयोग करना स्वीकार किया जाता है, उसका प्रचार किया जाता है या उसकी विनती की जाती है:
        * \>कूपन या वाउचर का उपयोग ऐसे आइटम खरीदने के लिए करना जिनके लिए वे कूपन या वाउचर लक्षित नहीं हैं; या
        * उन कूपन या वाउचर का उपयोग करके ऐसा करना जिनकी समय-सीमा समाप्त हो चुकी है.

* _फ़ेक या नकली शैक्षणिक और पेशेवर प्रमाणपत्र._ वह कंटेंट:
    * जिसमें फ़ेक या नकली शैक्षणिक और पेशेवर प्रमाणपत्र बेचने, खरीदने या ट्रेड करने के ऑफ़र दिए जाते हैं.

**चुराई गई जानकारी, सामान या सेवाओं से जुड़ी धोखाधड़ी और स्कैम**

* _कार्डिंग से जुड़ी धोखाधड़ी और स्कैम._ वह कंटेंट:
    * जिसमें चुराए गए क्रेडिट कार्ड या अन्य वित्तीय साधनों खरीदना, बेचना या ट्रेड करना शामिल होता है जिन्हें अनधिकृत खरीद के लिए उपयोग किया जा सकता है (जिसे “कार्डिंग” भी कहा जाता है).

* _PII से जुड़ी धोखाधड़ी और स्कैम._ वह कंटेंट:
    * जिसमें व्यक्ति की पहचान बताने वाली जानकारी (PII) या अन्य निजी जानकारी को खरीदने, बेचने या ट्रेड करने के ऑफ़र दिए जाते हैं. किसी काल्पनिक चरित्र के मामले में ऐसा करना अपवाद है.

* _फ़ेक रिव्यू से जुड़ी धोखाधड़ी और स्कैम._ वह कंटेंट:
    * जिसमें प्रोडक्ट के रिव्यू/रेटिंग को खरीदने, बेचने या ट्रेड करने के आह्वान किए जाते हैं.
    * जिसमें यूज़र्स को रिव्यू देने के बदले प्रत्यक्ष या अप्रत्यक्ष रूप से डिस्काउंट, रिफ़ंड या फ़्री आइटम दिया जाता है.

* _सब्सक्रिप्शन से जुड़ी धोखाधड़ी और स्कैम._ वह कंटेंट:
    * जिसमें किसी पेड ऑनलाइन सर्विस का रेफ़रेंस देकर, या तो नाम लेकर या उसका लोगो शेयर करके, सब्सक्रिप्शन सेवाओं के लिए क्रेडेंशियल (ऐसी ऑनलाइन सेवाओं के लॉग इन क्रेडेंशियल जिनके लिए नियमित अंतराल पर बार-बार पेमेंट करना होता है) खरीदने, बेचने या ट्रेड करने के ऑफ़र दिए जाते हैं.
    * नोट: हम यह तय करने के लिए अन्य संकेतों पर भी ध्यान देते हैं कि क्या कोई एंटिटी कानूनी, धोखाधड़ी न करने वाला कंटेंट पोस्ट कर रही है, जैसे कि जब वह कोई वेरिफ़ाइड एंटिटी हो और बैंक या वित्तीय संस्थान हो.

* _नकल से जुड़ी धोखाधड़ी और स्कैम._ वह कंटेंट:
    * जिनमें इन्हें शेयर करना, बेचना, ट्रेड करना और खरीदना शामिल होता है:
        * भविष्य में होने वाली परीक्षाओं के प्रश्नपत्र या उत्तर पुस्तिकाएँ.
        * ऐसे प्रोडक्ट या सेवाएँ जो परीक्षाओं में नकल की सुविधा देती हैं.
        * ऐसे प्रोडक्ट या सेवाएँ जो अनधिकृत तरीके से ड्रग टेस्ट में पास होने की सुविधा देती हैं

**डिवाइस के अनधिकृत उपयोग से जुड़ी धोखाधड़ी और स्कैम**

* _डिवाइस में हेरफेर से जुड़ी धोखाधड़ी और स्कैम._ वह कंटेंट जिसमें
    * किसी हेरफेर किए गए, बदलाव किए गए या फ़ेक मूल्यांकन डिवाइस की खरीद, बिक्री, ट्रेडिंग या शेयरिंग का आह्वान किया जाता है.
    * गलत मूल्य हासिल करने के लिए डिवाइस में भौतिक हेरफेर का उपयोग करना स्वीकार किया गया हो, उसका प्रचार किया गया हो या ऐसा करना चाहा गया हो.

* _डिजिटल कंटेंट से जुड़ी धोखाधड़ी और स्कैम._ वह कंटेंट जिसमें
    * ऐसे प्रोडक्ट ऑफ़र किए गए या माँगे गए हों जो डिजिटल सामग्री की अनधिकृत एक्सेस को आसान बनाते हैं या ऐसा करने के लिए प्रेरित करते हैं. इनमें बिना किसी सीमा के ये शामिल हैं: ऑगमेंटेड सेट टॉप बॉक्स, फ़ुली लोडेड/KODI इंस्टॉल किए गए बॉक्स और KODI सेवाएँ.

**कपटपूर्ण और गुमराह करने वाले व्यवहार**

* _स्वास्थ्य से जुड़े गुमराह करने वाले व्यवहार._ वह कंटेंट जिसमें
    * क्लिक-बेट तरकीबों का उपयोग करके वज़न में कमी के संदर्भ में स्वास्थ्य से जुड़े झूठे या गुमराह करने वाले दावों का प्रचार किया गया हो या उनकी गारंटी दी गई हो, जैसे ऐसी सनसनीखेज़ भाषा का उपयोग करके जो बढ़ा-चढ़ाकर दावे करती हो या ऐसे परिणाम बताती हो जिन्हें पाना बहुत मुश्किल है

इस तरह के कंटेंट के लिए, हम ऐसे कंटेंट को देखने की शर्त भी 18 वर्ष या इससे अधिक उम्र के वयस्कों तक सीमित कर देते हैं:

वह कंटेंट जिसमें

* कोई योग्य या डिस्क्लेमर भाषा के बिना किसी खास समय में वज़न में कमी संबंधी किसी खास परिणाम का वादा करना.

ऊपर कही गई किसी भी बात के बावजूद, हम ऐसे किसी भी कंटेंट को प्रतिबंधित नहीं करते जो धोखाधड़ी और स्कैम की निंदा करता है, उसके खिलाफ़ जागरूकता फैलाता है या उनके बारे में लोगों को शिक्षित करता है बशर्ते ऐसा संवेदनशील जानकारी प्रकट किए बिना या धोखाधड़ी या स्कैम का प्रचार किए बिना किया गया हो

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

* हम ऐसे कंटेंट को हटा सकते हैं:
    * जिसमें किसी भरोसेमंद एंटिटी द्वारा रिपोर्ट की गई धोखाधड़ी/स्कैम शामिल हो.
    * जो रिश्वतखोरी या गबन से संबंधित हो.
    * जो यूज़र्स से स्कैम या धोखाधड़ी करने की कोशिश में टीके ऑफ़र करता हो.
    * जो स्कैम या धोखाधड़ी करने की कोशिश में एक फ़ेक व्यक्तित्व बनाने या कोई प्रसिद्ध व्यक्ति होने का दिखावा करने की कोशिश करता हो.
    * जो ऐसे प्रोडक्ट या सेवाएँ ऑफ़र करता या माँगता हो जो गोपनीय तरीके से व्यक्तियों पर नज़र रखने या उनकी रिकॉर्डिंग करने के लिए बनाई गई हों जैसे स्पाय कैम, मोबाइल फ़ोन ट्रैकर (अज्ञात फ़ोन नंबर ट्रेस करने की सुविधा देने वाले ट्रैकर सहित) या अन्य छिपे हुए निगरानी उपकरण.
    * जो कोई सरकारी एंटिटी या न्यूज़ आउटलेट होने का दिखावा करते हुए सनसनीखेज़ भाषा का उपयोग करके या बढ़ा-चढ़ाकर किए गए दावों का उपयोग करके क्लास एक्शन मुकदमों में भाग लेने के लिए लोगों को मुकदमेबाज़ी में भर्ती के अवसर ऑफ़र करता है.
    * जो ऐसी सब्सक्रिप्शन सेवाएँ ऑफ़र करता है जिसमें यूज़र्स को निजी जानकारी डालने के लिए प्रॉम्प्ट किया जाता है.
    * हम एंटिटी को सुनियोजित धोखाधड़ी या स्कैम व्यवहार में भाग लेने या उनमें एंगेज होने का दावा करने की परमिशन नहीं देते. इसमें धोखाधड़ीपूर्ण व्यवहार करने के लिए हमारी सेवाओं पर एक से ज़्यादा अकाउंट का उपयोग करना शामिल है.

कुछ मामलों में, हम ऐसे व्यंग्यात्मक कंटेंट को परमिशन देते हैं, जो दूसरे संदर्भों में कम्युनिटी स्टैंडर्ड का उल्लंघन कर सकता है. कंटेंट को अनुमति केवल तभी दी जाएगी जब कंटेंट के उल्लंघन करने वाले हिस्सों में व्यंग्य किया जा रहा हो या उसमें किसी और व्यक्ति या चीज़ का उल्लेख उसका मज़ाक बनाने या आलोचना करने के लिए किया गया हो.

[कम पढ़ेंऔर पढ़ें](https://transparency.fb.com/hi-in)

अकाउंट इंटीग्रिटी
=================

नीति की तर्कसंगतता

सुरक्षित माहौल बनाए रखने और स्वतंत्र अभिव्यक्ति को सशक्त बनाने के लिए, हम ऐसे अकाउंट्स को प्रतिबंधित कर सकते हैं या हटा सकते हैं जो कम्युनिटी के लिए नुकसानदेह हैं. हमने ऑटोमेटेड और मैन्युअल सिस्टम को जोड़कर उन अकाउंट को प्रतिबंधित करने और हटाने के लिए एक सिस्टम बनाया है जिनका उपयोग करके, हमारे किसी भी प्रोडक्ट पर हमारी पॉलिसी का गंभीर या लगातार उल्लंघन किया जाता है.

अकाउंट हटाना एक गंभीर कार्रवाई है, इसलिए जब भी संभव हो, हम अपनी कम्युनिटी को अपने नियमों को जानने और हमारे कम्युनिटी स्टैंडर्ड का पालन करने के अवसर देते हैं. उदाहरण के लिए, हमारी ओर से कंटेंट हटाए जाने पर एक नोटिफ़िकेशन भेजा जाता है और अधिकांश मामलों में हम लोगों को उल्लंघन की प्रकृति और लगाए गए प्रतिबंधों की जानकारी भी देते हैं. एन्फ़ोर्समेंट की हमारी कार्रवाइयाँ, उल्लंघन की गंभीरता, अकाउंट पर उल्लंघन के इतिहास और कम्युनिटी को हो सकने वाले जोखिम या नुकसान के अनुसार बनाई गई हैं. बार-बार दी जाने वाली चेतावनी और प्रतिबंधों के बावजूद, लगातार होने वाले उल्लंघन सुरक्षा के लिए बड़ा खतरा पैदा कर देते हैं, इसलिए उन अकाउंट को बंद कर दिया जाता है.

Meta अपनी पॉलिसीज़ को अकाउंट्स पर कैसे लागू करता है, इस बारे में [ट्रांसपेरेंसी सेंटर](https://transparency.fb.com/en-gb/enforcement/taking-action/restricting-accounts/) में और जानकारी दी गई है.

हम ऐसे अकाउंट्स या अन्य एंटिटी (पेज, ग्रुप, ईवेंट) या बिज़नेस एसेट (बिज़नेस मैनेजर्स, विज्ञापन अकाउंट्स) को प्रतिबंधित या बंद कर सकते हैं, जो:

* गंभीर नुकसान से जुड़े हमारे कम्युनिटी स्टैंडर्ड का उल्लंघन करते हों, इनमें वे मामले भी शामिल हैं जिनमें किसी व्यक्ति को नुकसान का खतरा या लोगों की सुरक्षा के लिए खतरा होने पर हम कानून लागू करने वाली संस्थाओं से संपर्क करते हैं
* किसी भी ऐसे नुकसान से जुड़े हमारे कम्युनिटी स्टैंडर्ड का उल्लंघन करते हों, जिसके कारण हमें कानून लागू करने वाली संस्थाओं से संपर्क करना पड़े, क्योंकि इससे किसी व्यक्ति को नुकसान का खतरा या लोगों की सुरक्षा के लिए खतरा हो सकता है
* धोखाधड़ी या बिज़नेस के खतरनाक नुकसान से जुड़े हमारे विज्ञापन स्टैंडर्ड का उल्लंघन करते हों
* उल्लंघन करने वाला कंटेंट पोस्ट करके या उल्लंघन करने वाली एंटिटी या बिज़नेस एसेट को मैनेज करके बार-बार हमारे कम्युनिटी स्टैंडर्ड का उल्लंघन करते हों
* बार-बार हमारे विज्ञापन स्टैंडर्ड का उल्लंघन करते हों
* ऐसी गतिविधि या व्यवहार दिखाते हों जिससे साफ़ तौर पर उल्लंघन करने के उद्देश्य का संकेत मिलता हो

हम ऐसे अकाउंट्स या अन्य एंटिटी (पेज, ग्रुप, ईवेंट) या बिज़नेस एसेट (बिज़नेस मैनेजर्स, विज्ञापन अकाउंट्स) को प्रतिबंधित या बंद कर सकते हैं, जो:

* जो उसी व्यक्ति या एंटिटी के हों जिसके अकाउंट को बंद किया गया है
* किसी पुराने अकाउंट या एंटिटी के निष्कासन से बचने के लिए बनाए या उसमें कुछ बदलाव करके पेश किए गए हों. इनमें वे अकाउंट या एंटिटी शामिल हैं जिनके बारे में यह आकलन किया गया है कि उनकी ओनरशिप और कंटेंट वही है जो पहले निकाले गए अकाउंट या एंटिटी का था.
* ऐसे यूज़र से संपर्क करने के लिए बनाए गए हों जिसने किसी अकाउंट को ब्लॉक किया हो
* अन्यथा हमारे एन्फ़ोर्समेंट एक्शन या रिव्यू के प्रोसेस से बचने के लिए उपयोग किए गए हों

हम ऐसे अकाउंट्स या अन्य एंटिटी (पेज, ग्रुप, ईवेंट) या बिज़नेस एसेट (बिज़नेस मैनेजर्स, विज्ञापन अकाउंट्स) को प्रतिबंधित या बंद कर सकते हैं, जो:

* अकाउंट के किसी ऐसे नेटवर्क या अन्य एंटिटी से निकटता से जुड़े हैं जो हमारी पॉलिसी का उल्लंघन करते हैं या उनसे छलपूर्वक बचते हैं
* ऐसे अकाउंट्स या अन्य एंटिटी के नेटवर्क के भीतर समन्वय दिखाते हों, जिन्होंने बार-बार या गंभीर रूप से हमारी पॉलिसी का उल्लंघन किया है
* अकाउंट्स के नेटवर्क के ज़रिए ऐसी गतिविधि या व्यवहार करते हों जिससे साफ़ तौर पर उल्लंघन करने के उद्देश्य का संकेत मिलता हो

हम ऐसे अकाउंट्स या अन्य एंटिटी (पेज, ग्रुप, ईवेंट) या बिज़नेस एसेट (बिज़नेस मैनेजर्स, विज्ञापन अकाउंट्स) को प्रतिबंधित या बंद करेंगे, जो प्लेटफ़ॉर्म से बाहर की ऐसी गतिविधि में शामिल होते हैं जिनसे हमारे प्लेटफ़ॉर्म पर नुकसान हो सकता है, इसमें ऐसे अकाउंट, एंटिटी और बिज़नेस एसेट शामिल हैं, जो:

* दोषसिद्ध यौन अपराधी या बच्चों या वयस्कों के यौन शोषण से संबंधित अपराधों के दोषियों के हों
* किसी चिह्नित एंटिटी के हों या उनकी ओर से चलाए जा रहे हों
* लागू कानूनों के तहत हमारे प्रोडक्ट, सेवाओं या सॉफ़्टवेयर को पाना प्रतिबंधित है

नीचे दिए गए मामलों में, हम मालिकाना हक और/या मंज़ूरी पा चुकी गतिविधि का पता लगाने के लिए अकाउंट के बारे में अतिरिक्त जानकारी की रिक्वेस्ट कर सकते हैं:

* छेड़छाड़ से प्रभावित अकाउंट्स होने पर
* ऑटोमेटेड तरीकों, जैसे कि स्क्रिप्टिंग के ज़रिए अकाउंट या अन्य एंटिटी बनाना या उसका उपयोग करना (जब तक कि स्क्रिप्टिंग की गतिविधि अधिकृत तौर पर न की गई हो और अन्यथा हमारी पॉलिसी का उल्लंघन न करती हो)
* बिना कंटेंट वाला अकाउंट जिनमें लंबे समय से कोई गतिविधि न हुई हो

[कम पढ़ेंऔर पढ़ें](https://transparency.fb.com/hi-in)

पहचान का प्रामाणिक प्रतिनिधित्व
===============================

नीति की तर्कसंगतता

प्रामाणिकता हमारी कम्युनिटी की बुनियाद है. हमारा मानना है कि प्रामाणिकता से एक ऐसी कम्युनिटी बनाने में मदद मिलती है जहाँ लोग एक-दूसरे और Meta के प्रति सार्थक रूप से ज़िम्मेदार रहते हैं. हम अपनी वैश्विक कम्युनिटी में पहचान व्यक्त करने के कई तरीकों की परमिशन देना चाहते हैं और साथ ही किसी व्यक्ति की पहचान चुराने और गलत पहचान के उपयोग को रोकना भी चाहते हैं. सुरक्षित और खुला माहौल बनाए रखने के लिए जहाँ लोग एक-दूसरे पर भरोसा कर सकें और कम्युनिटी बना सकें, हम ऐसे अकाउंट या प्रोफ़ाइल बनाने की परमिशन नहीं देते जिन्हें दूसरों को धोखा देने के लिए बनाया या उपयोग किया जाता है.

Facebook पर, हमने लोगों के लिए यह ज़रूरी बनाया है कि वे उसी नाम से अकाउंट बनाएँ जिस नाम से उन्हें उनके दैनिक जीवन में पहचाना जाता है और जो उनकी प्रामाणिक पहचान का प्रतिनिधित्व करता है. लोग अपनी पहचान के अलग-अलग हिस्सों को अभिव्यक्त कर सकें, इसके लिए हमने [अतिरिक्त प्रोफ़ाइल](https://www.facebook.com/help/967154637433480) बनाई हैं, जैसे उनके शौक या बिज़नेस.

हम इन बातों के लिए अपनी सर्विस का उपयोग करने की परमिशन नहीं देते हैं और हम ऐसे Facebook, Instagram और Threads अकाउंट या अन्य Facebook एंटिटी (जैसे पेज, ग्रुप) को प्रतिबंधित या बंद कर देंगे:

* जिनका उपयोग नाबालिगों द्वारा किया जाता है
* जो इस तरह से कोई और व्यक्ति या एंटिटी होने का दिखावा करते हैं:
    * दूसरों को धोखा देने के उद्देश्य से उनकी फ़ोटो, नाम या समानता का उपयोग करना
    * किसी अन्य व्यक्ति या एंटिटी की ओर से बात करना जिसके लिए वे अधिकृत नहीं हैं (जैसे पेज या प्रोफ़ाइल बनाकर).
* अन्य लोगों को गुमराह करने या उन्हें धोखा देने, एन्फ़ोर्समेंट से बचने या हमारे कम्युनिटी स्टैंडर्ड का उल्लंघन करने के लिए पहचान को गलत ढंग से पेश करना. हम पहचान को गलत ढंग से पेश करने का आकलन करते समय कई कारकों पर विचार करते हैं, जैसे:
    * पहचान की जानकारी जैसे नाम या उम्र में बार-बार या बड़े बदलाव
    * प्रोफ़ाइल की गुमराह करने वाली जानकारी, जैसे आपकी जानकारी और प्रोफ़ाइल लोकेशन
    * स्टॉक फ़ोटो का उपयोग करना
* किसी ऐसे नाम का उपयोग करना जिससे हमारे कम्युनिटी स्टैंडर्ड का उल्लंघन होता है.

Facebook पर अगर आप इनमें से कोई काम करते हैं, तो हम किसी अकाउंट या प्रोफ़ाइल को कुछ समय के लिए प्रतिबंधित करने से लेकर उसे हमेशा के लिए बंद करने जैसी कोई भी कार्रवाई करने से पहले, हम आपसे और जानकारी माँगेंगे:

* गलत जन्मतिथि देना
* आप किसी ऐसे नाम का उपयोग करते हैं जिससे ज़्यादातर लोग आपको नहीं जानते हैं
* आप ऐसा एक अकाउंट बनाते हैं जो एक से अधिक लोगों का प्रतिनिधित्व करता है या एक से ज़्यादा लोगों द्वारा उपयोग किया जाता है
* आप कई Facebook अकाउंट बनाते या रखते हैं
* ऐसा कोई अकाउंट बनाना जो किसी गैर-मानवीय एंटिटी का प्रतिनिधित्व करता है, जैसे कोई बिज़नेस, पालतू जानवर या काल्पनिक चरित्र
* लंबे समय तक खाली प्रोफ़ाइल बनाए रखना

[कम पढ़ेंऔर पढ़ें](https://transparency.fb.com/hi-in)

झूठा व्यवहार
============

नीति की तर्कसंगतता

प्रामाणिकता के लिए हमारी वचनबद्धता के अनुसार, हम लोगों को हमारी सर्विस पर खुद को गलत ढंग से पेश करने, फ़ेक अकाउंट का उपयोग करने, कृत्रिम रूप से कंटेंट की लोकप्रियता को बूस्ट करने या हमारे कम्युनिटी स्टैंडर्ड के तहत अन्य उल्लंघनों को सक्षम करने वाले आचरण में शामिल होने की परमिशन नहीं देते. अप्रामाणिक व्यवहार का तात्पर्य कपट के कई जटिल रूपों से है, जिसे अप्रामाणिक एसेट के किसी ऐसे नेटवर्क द्वारा किया जाता है जिसका लक्ष्य Meta या हमारी कम्युनिटी से कपट करना या कम्युनिटी स्टैंडर्ड के तहत होने वाले एन्फ़ोर्समेंट से बचना होता है.

जहाँ विरोधात्मक खतरे उत्पन्न करने वाले लोग सार्वजनिक चर्चाओं को प्रभावित करने वाली गूढ़ अप्रामाणिक तरकीबें अपनाने के लिए फ़ेक अकाउंट का उपयोग करते हैं - वे ऐसी गतिविधि करते हैं जिसे सुनियोजित ढंग से गलत व्यवहार करना कहा जाता है - या किसी स्ट्रेटेजिक लक्ष्य के लिए सार्वजनिक चर्चा में हेरफेर करने की सुनियोजित कोशिश करते हैं or coordinated efforts to manipulate public debate for a strategic goal, in which fake accounts are central to the operation. इस उल्लंघन करने वाले व्यवहार को ज़्यादा गंभीर और अक्सर उसके लिए उपयुक्त जवाब दिया जाता है, जो कपट करने के उनकी ज़्यादा बड़ी और गूढ़ कोशिशों के अनुसार होता है. संभव होने पर, सुनियोजित ढंग से गलत व्यवहार करने के बारे में हमारे निष्कर्षों को विरोधात्मक खतरों के बारे में हमारी तिमाही रिपोर्ट में शेयर किया जाता है जिसे [यहाँ](https://transparency.fb.com/en-gb/metasecurity/threat-reporting) देखा जा सकता है. इन रिपोर्ट का उद्देश्य गुमराह करने वाले व्यवहारों से जुड़ी पॉलिसी के तहत आने वाले सभी एन्फ़ोर्समेंट को शामिल करना नहीं है, बल्कि यह समझने में हमारी कम्युनिटी की मदद करना है कि इस क्षेत्र में ऐसे कौन से नए-नए खतरे आ रहे हैं जिनका सामना हम करते हैं.

गुमराह करने वाले व्यवहारों के साथ अक्सर नागरिक या राजनैतिक कंटेंट जुड़ा होता है और हम चुनावों के संदर्भ में गुमराह करने वाले व्यवहारों को रोकने के लिए प्रतिबद्ध हैं, लेकिन ये एन्फ़ोर्समेंट एक्शन और स्टैंडर्ड, कंटेंट, राजनैतिक या अन्यथा पर ध्यान दिए बगैर लागू होते हैं. इस पॉलिसी का उद्देश्य हमारी सेवाओं पर बहस और चर्चा की प्रामाणिकता की रक्षा करना और ऐसी जगह उपलब्ध कराना है जहाँ लोग उन लोगों और कम्युनिटी पर भरोसा कर सकें जिनके साथ वे इंटरैक्ट करते हैं.

हम इन बातों की अनुमति नहीं देते हैं:

* इन कामों के लिए अप्रामाणिक Meta एसेट (अकाउंट, पेज, ग्रुप आदि) का निर्माण, उपयोग या क्लेम किया गया उपयोग करना:
    
    * Meta या हमारे यूज़र्स से इस बारे में कपट करना:
    
    * जिस ऑडियंस या एंटिटी का वे प्रतिनिधित्व कर रहे हैं, उसकी पहचान, उद्देश्य या मूल; या
    * हमारी सर्विस पर कंटेंट या एसेट की लोकप्रियता; या
    * Meta की एसेट का मालिकाना हक या कंट्रोल नेटवर्क.
    
    * कम्युनिटी स्टैंडर्ड के तहत एन्फ़ोर्समेंट से बचने के लिए.
    * अन्य लोगों का उत्पीड़न करने, उन्हें डराने या चुप करने के लिए Meta के रिपोर्टिंग सिस्टम का गलत उपयोग करना.

* Meta के एसेट का उपयोग करके जटिल कपटपूर्ण व्यवहार करना, जिनमें ये शामिल हैं:
    * **अप्रामाणिक डिस्ट्रिब्यूशन:** विचाराधीन कंटेंट की लोकप्रियता के बारे में Meta या उसके यूज़र्स को गुमराह करने के लिए, कंटेंट का डिस्ट्रिब्यूशन बढ़ाने के लिए अप्रामाणिक Meta एसेट के कनेक्टेड नेटवर्क का उपयोग करना.
    * **अप्रामाणिक ऑडियंस निर्माण:** Meta या उसके यूज़र्स को किसी एसेट या एसेट्स के मूल, मालिकाना हक या उद्देश्य के बारे में गुमराह करने के लिए, नेटवर्क एसेट की व्यूअरशिप या फ़ॉलोइंग बढ़ाने के लिए अप्रामाणिक Meta एसेट्स का उपयोग करना.
    * **गुमराह करने वाले विदेशी व्यवहार:** विदेशी एंटिटी जिनका प्रतिनिधित्व करती हैं, उनकी पहचान, उद्देश्य या मूल के बारे में किसी ऑडियंस से कपट करने के लिए, ऐसी विदेशी एंटिटी द्वारा घरेलू या स्थानीय अभिव्यक्ति का गलत प्रतिनिधित्व करने के लिए अप्रामाणिक Meta एसेट्स का उपयोग करना.
    * **अप्रामाणिक एंगेजमेंट:** कंटेंट की लोकप्रियता के बारे में Meta या उसके यूज़र्स को गुमराह करने के लिए, अप्रामाणिक Meta एसेट्स के कनेक्टेड नेटवर्क का उपयोग करके भारी मात्रा में इस तरह से फ़ेक एंगेजमेंट डिलीवर करना जो प्रामाणिक की तरह दिखाई देते हैं.
    * **काफ़ी हद तक समान दिखाई देने वाले कपट:** Meta या उसके यूज़र्स से कंटेंट के मूल, लोकप्रियता या उद्देश्य के बारे में कपट करने के लिए अप्रामाणिक Meta एसेट के सापेक्षिक रूप से गूढ़, कनेक्टेड नेटवर्क द्वारा काफ़ी हद तक समान दिखाई देने वाले अन्य कथित या वास्तविक प्रयास.

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

हम इन बातों की अनुमति नहीं देते हैं:

* एंटिटी को **सुनियोजित ढंग से गलत व्यवहार करने** में एंगेज होने या एंगेज होने का दावा करने देना, जिसे ऐसे खास तौर पर अप्रामाणिक व्यवहार के गूढ़ रूपों के रूप में परिभाषित किया गया है जहाँ अप्रामाणिक अकाउंट, ऑपरेशन और ऑपरेटर्स का मुख्य बिंदु होते हैं:
    * पहचाने जाने से बचने या प्रामाणिक दिखाई देने के लिए विरोधात्मक तरीकों का उपयोग करना; और
    * अति-महत्वपूर्ण स्ट्रेटेजिक उद्देश्य पाने के लिए कई तरह की विरोधात्मक और अप्रामाणिक तकनीकों का उपयोग करना; और
    * मुख्य रूप से सार्वजनिक चर्चा में हेरफेर करना चाहना.

* एंटिटी को **विदेशी हस्तक्षेप** में एंगेज होने या एंगेज होने का दावा करने देना, जिसे ऐसे सुनियोजित ढंग से गलत व्यवहार करने के रूप में परिभाषित किया गया है जहाँ नेटवर्क ऑपरेटर्स उसी देश में नहीं होते जहाँ ऑपरेशन की टार्गेट ऑडियंस होती है.
* एंटिटी को **सरकारी हस्तक्षेप** में एंगेज होने या एंगेज होने का दावा करने देना, जिसे ऐसे सुनियोजित ढंग से गलत व्यवहार करने के रूप में परिभाषित किया गया है जहाँ ऑपरेशन के पीछे किसी सरकारी व्यक्ति का हाथ होता है.
* ऐसी सरकारें जिन्होंने UN चार्टर के अनुच्छेद 2(4) का उल्लंघन करते हुए दूसरे राज्य की क्षेत्रीय अखंडता पर हमला करने के संदर्भ में बल के उपयोग या हिंसक घटनाओं से इंकार करने के लिए अपने आधिकारिक डिपार्टमेंट, एजेंसियों और दूतावासों का उपयोग करने के लिए जान-बूझकर सोशल मीडिया को लंबे समय के लिए ब्लॉक कर दिया है.

[कम पढ़ेंऔर पढ़ें](https://transparency.fb.com/hi-in)

खतरनाक संगठन और लोग
===================

नीति की तर्कसंगतता

असल दुनिया में नुकसान को रोकने और नाकाम करने की कोशिश में, हम उन संगठनों या व्यक्तियों को अपने किसी प्लेटफ़ॉर्म पर मौजूद रहने की परमिशन नहीं देते हैं जो किसी हिंसक मिशन की घोषणा करते हैं या हिंसा में शामिल होते हैं. इन निकायों का आकलन हम उनके ऑनलाइन और ऑफ़लाइन, दोनों व्यवहारों के आधार पर करते हैं और सबसे महत्वपूर्ण रूप से, हिंसा से उनके संबंधों को देखते हैं. इस पॉलिसी के तहत हम व्यक्तियों, संगठनों और लोगों के नेटवर्क का दर्जा निर्धारित करते हैं. इन दर्जों को दो टियर में विभाजित किया गया है जो कंटेंट एन्फ़ोर्समेंट के स्तर को दर्शाती हैं. टियर 1 में सबसे व्यापक एन्फ़ोर्समेंट लागू होता है क्योंकि हमारा मानना ​​है कि इन एंटिटी का वास्तविक दुनिया को नुकसान पहुँचाने से सबसे सीधा संबंध है.

**टियर 1** गंभीर ऑफ़लाइन नुकसान में लिप्त निकायों पर केंद्रित है. इसमें आम लोगों के खिलाफ़ हिंसा का आयोजन करना या उसकी वकालत करना, सुरक्षित विशिष्टताओं के आधार पर लोगों के साथ बार-बार अमानवीय व्यवहार करना या इनके खिलाफ़ होने वाले नुकसान की वकालत करना या व्यवस्थित आपराधिक कार्रवाइयों में लिप्त होना शामिल है. टियर 1 में नफ़रत फैलाने वाले संगठन, आपराधिक संगठन, जिनमें ऐसे संगठन भी शामिल हैं जिन्हें अमेरिकी सरकार द्वारा स्पेशली डेज़िगनेटेड नार्कोटिक्स ट्रैफ़िकिंग किंगपिन (SDNTK) के रूप में चिह्नित किया गया है, और आतंकवादी संगठन आते हैं, जिनमें ऐसे निकाय और लोग शामिल हैं जिन्हें अमेरिकी सरकार द्वारा फ़ॉरेन टेररिस्ट ऑर्गेनाइज़ेशन (FTO) या स्पेशली डेज़िगनेटेड ग्लोबल टेररिस्ट (SDGT) के रूप में चिह्नित किया गया है. हम टियर 1 के निकायों और उनके लीडर्स, संस्थापकों या प्रमुख लोगों का महिमामंडन, समर्थन और प्रतिनिधित्व के साथ-साथ, उनके अस्पष्ट रेफ़रेंस को भी हटा देते हैं.

साथ ही, हम ऐसे कंटेंट की परमिशन नहीं देते हैं, जिसमें ऐसी घटनाओं का महिमामंडन, समर्थन या प्रतिनिधित्व किया गया हो, जिन्हें Meta उल्लंघनकारी हिंसात्मक घटनाएँ मानता है. इनमें आतंकवादी हमले, नफ़रत से जुड़ी घटनाएँ, सामूहिक हिंसा या इनके प्रयास, सीरियल मर्डर या नफ़रत से जुड़े अपराध शामिल हैं. न ही हम इनकी परमिशन देते हैं: (1) ऐसे हमलों के अपराधी (अपराधियों) का महिमामंडन, समर्थन या प्रतिनिधित्व करना, (2) ऐसे हमलों के बारे में अपराधी द्वारा जेनरेट किया गया कंटेंट या (3) दिखाई देने वाले पीड़ितों पर ऐसे हमलों के पल को दिखाती थर्ड पार्टी की इमेजरी. हम ऐसे कंटेंट को भी हटा देते हैं जो नाज़ीवाद और श्वेत वर्चस्व जैसी नफ़रत फैलाने वाली विचारधाराओं का महिमामंडन, समर्थन या प्रतिनिधित्व करता है. हम इन चिह्नित ईवेंट और विचारधाराओं के अस्पष्ट रेफ़रेंस को हटा देते हैं.

**टियर 2** में ऐसे गैर-राज्य अभिकर्ता (नॉन-स्टेट एक्टर) शामिल हैं जो सरकार या सैन्यबल के खिलाफ़ सशस्त्र हिंसा में लिप्त होते हैं, लेकिन जान-बूझकर आम लोगों को निशाना नहीं बनाते. इसमें हिंसा भड़काने वाले ऐसे निकाय भी शामिल हैं जो भविष्य में हिंसा करने की तैयारी में लगे हुए हैं या उसकी वकालत करते हैं, लेकिन यह ज़रूरी नहीं है कि वे आज तक हिंसा में शामिल हुए हों. इनमें उन निकायों को भी शामिल किया जा सकता है जो प्लेटफ़ॉर्म पर या उसके बाहर, नफ़रत फैलाने वाली भाषा या खतरनाक संगठन और लोगों से जुड़ी हमारी नीतियों के बार-बार उल्लंघन में शामिल हो सकते हैं. हम ऐसे निकायों और उनके लीडर्स, संस्थापकों या प्रमुख लोगों का महिमामंडन, संसाधनों द्वारा समर्थन और प्रतिनिधित्व को हटा देते हैं.

हम यह मानते हैं कि यूज़र्स ऐसा कंटेंट शेयर कर सकते हैं जिसमें सामाजिक और राजनैतिक बातचीत में चिह्नित खतरनाक संगठनों और लोगों का रेफ़रेंस दिया गया हो. इसमें खतरनाक संगठनों और लोगों या उनकी गतिविधियों की रिपोर्ट करने, निष्पक्ष रूप से चर्चा करने या उनकी निंदा करने वाला कंटेंट शामिल है.

न्यूज़ रिपोर्टिंग में स्थानीय और वैश्विक ईवेंट के बारे में जागरूकता फैलाने के लिए शेयर की गई ऐसी जानकारी शामिल है, जिसमें चिह्नित किए गए खतरनाक संगठन और व्यक्ति शामिल हैं.

* E.g. “ब्रेकिंग न्यूज़: सोमालिया में हुए हमले की ज़िम्मेदारी अल-शबाब ने ली”
* E.g. “टाइमलाइन और विशेषज्ञ द्वारा एनालिसिस: बफ़ैलो सुपरमार्केट में गोलीबारी कैसे हुई और दोषी व्यक्ति ने अदालत में क्या कहा”

निष्पक्ष चर्चा में ऐसे तथ्यात्मक बयान, कमेंट, सवाल और अन्य जानकारी शामिल है, जो चिह्नित किए गए खतरनाक संगठन या व्यक्ति और उनके व्यवहार के बारे में सकारात्मक धारणा व्यक्त नहीं करती है.

* E.g. “नेतृत्व और वित्त की कमी को देखते हुए ISIS के मुकाबले अल-कायदा से कम खतरा है”
* E.g. “कट्टरपंथी की जटिलता का एक उदाहरण है एंडर्स ब्रेविक”

निंदा में चिह्नित किए गए खतरनाक संगठन या व्यक्ति और उनके व्यवहार के बारे में अस्वीकृति, घृणा, नामंज़ूरी, आलोचना, व्यंग्य और अन्य नकारात्मक अभिव्यक्तियाँ शामिल हैं.

* जैसे “साल्वाडोर रमोस के आपराधिक कृत्य से मुझे घृणा आ रही है. न्यायाधीश के शब्द मेरे कानों में गूँज रहे हैं. अदालत को उसके साथ रहमी से पेश नहीं आना चाहिए”
* जैसे “हिटलर के अपराधों को कभी नहीं भूलाया जा सकेगा. ये इतिहास के सबसे काले दिनों में से एक थे”

हमारी पॉलिसी इस तरह बनाई गई हैं जो ऐसी चर्चाओं का मौका देती हैं और इसके साथ ही संभावित ऑफ़लाइन नुकसान का जोखिम भी कम करती हैं. इसलिए हम यह ज़रूरी बनाते हैं कि लोग ऐसा कंटेंट बनाते या शेयर करते समय अपना इरादा स्पष्ट रूप से बताएँ. अगर यूज़र का इरादा संदिग्ध या अस्पष्ट है, तो हम डिफ़ॉल्ट तौर पर कंटेंट को हटा देते हैं.

अंतरराष्ट्रीय मानवाधिकार कानून के अनुसार, हमारी पॉलिसी, चिह्नित व्यक्तियों या चिह्नित खतरनाक संगठनों के मेंबर्स के मानवाधिकारों की चर्चा की परमिशन देती हैं, लेकिन कंटेंट में चिह्नित निकायों का अन्य महिमामंडन, समर्थन या प्रतिनिधित्व या पॉलिसी का कोई अन्य उल्लंघन नहीं होना चाहिए, जैसे हिंसा के लिए उकसाना.

अंतरराष्ट्रीय रूप से मान्यता प्राप्त मानवाधिकारों के प्रति हमारी प्रतिबद्धता के बारे में ज़्यादा जानकारी के लिए, कृपया हमारी [कॉर्पोरेट मानवाधिकार पॉलिसी](https://about.fb.com/wp-content/uploads/2021/03/Facebooks-Corporate-Human-Rights-Policy.pdf) देखें.

हम इन्हें हटा देते हैं:

हम अलग-अलग तरह के खतरनाक संगठनों और लोगों के महिमामंडन, समर्थन और प्रतिनिधित्व को हटा देते हैं. ये विचारधाराएँ खुद उन संगठनों, उनकी गतिविधियों और उनके मेंबर्स पर लागू होती हैं. ये विचारधाराएँ विशेष राजनीतिक परिणामों के लिए शांतिपूर्ण समर्थन पर कोई रोक नहीं लगातीं.

**महिमामंडन** का मतलब इनमें से कोई भी हो सकता है:

* किसी चिह्नित एंटिटी के हिंसक या नफ़रत फैलाने वाले कामों को यह कहते हुए विधिसम्मत ठहराना या उनका बचाव करना कि उन कामों के पीछे ऐसे नैतिक, राजनैतिक, तार्किक या अन्य कारण हैं जो उन्हें स्वीकार्य या यथोचित बनाते हैं.
    * E.g. “हिटलर ने कुछ गलत नहीं किया.”
* किसी चिह्नित एंटिटी के हिंसक या नफ़रत फैलाने वाले कामों को उपलब्धि या कार्यसिद्धि ठहराना या उसका जश्न मनाना;
    * E.g. “हिज़बुल मुजाहिदीन मुक्त और आज़ाद कश्मीर की लड़ाई जीत रहा है”
* सदस्यता के लिए प्रेरणात्मक बयान या यह बयान कि आप चिह्नित निकाय या उल्लंघनकारी हिसंक घटना के अपराधी बनना चाहते हैं.
    * E.g. “काश मैं ISIS से जुड़ पाता और खिलाफ़त का भाग बन पाता”

हम टियर 1 और टियर 2 के अंतर्गत आने वाली एंटिटी और चिह्नित ईवेंट के महिमामंडन को हटा देते हैं.

टियर 1 और चिह्नित ईवेंट के लिए, हम ऐसे अस्पष्ट और बिना संदर्भ वाले रेफ़रेंस को भी हटा सकते हैं जिसमें यूज़र ने साफ़ तौर पर अपना इरादा न जताया हो. इसमें हँसी-मज़ाक, बिना कैप्शन वाले या सकारात्मक रेफ़रेंस शामिल हैं जो चिह्नित निकाय की हिंसा या नफ़रत का महिमामंडन नहीं करते हैं.

**समर्थन** का मतलब इनमें से कोई भी हो सकता है:

* संसाधनों द्वारा समर्थन

* चिह्नित निकायों की वित्तीय स्थिति को बेहतर बनाने वाला कोई भी काम. इसमें चिह्नित निकाय को पैसे देना या उनसे पैसे लेना दोनों शामिल हैं
    * जैसे, “KKK को दान दें!”
* ऐसे कोई भी काम जिनसे चिह्नित निकाय या ईवेंट को भौतिक सहायता मिलती हो
    * जैसे, “अगर आप सिनालोआ कार्टेल को सहायता सामग्री देना चाहते हैं, तो इस पते पर भेजें:”
* किसी चिह्नित निकाय या ईवेंट का काम करने के लिए लोगों को भर्ती करना
    * जैसे, “अगर आप कैलिफ़ेट के लिए लड़ना चाहते हैं, तो मुझे DM करें”

* अन्य समर्थन

* किसी चिह्नित निकाय या ईवेंट की ओर से आधिकारिक संचार सहित सूचना या संसाधनों का आदान-प्रदान करना

* जैसे, निंदा, निष्पक्ष रूप से चर्चा या समाचार रिपोर्टिंग के हिस्से वाले कैप्शन के बिना किसी चिह्नित निकाय का बयान सीधे प्रकाशित करना.

* किसी चिह्नित निकाय या ईवेंट के लिए कॉल टू एक्शन जोड़ना

* E.g. “एटमवैफ़न डिविज़न से यहाँ संपर्क करें - (XXX) XXX-XXXX”

हम टियर 1 को मिल रहे सारे समर्थन और टियर 2 को मिल रहे संसाधनों के समर्थन को हटा देते हैं.

**प्रतिनिधित्व** का मतलब इनमें कोई भी हो सकता है:

* ये कहना कि आप किसी नामित निकाय के सदस्य हैं या आप खुद एक नामित निकाय हैं
    * जैसे, मैं KKK का/की ग्रैंड ड्रैगन हूँ.”
* Facebook पेज, प्रोफ़ाइल, ईवेंट, ग्रुप या अन्य Facebook इकाई जो किसी नामित निकाय के स्वामित्व में है या होने का दावा करती है या उनकी ओर से चलती है, या एक नामित ईवेंट है या होने का दावा करती है.
    * जैसे, "अमेरिकी नाज़ी पार्टी” नाम का पेज.

हम टियर 1 और 2 के चिह्नित संगठनों, घृणा की वजह से प्रतिबंधित संस्थाओं और चिह्नित ईवेंट के प्रतिनिधित्व को हटा देते हैं.

खतरनाक संगठनों के प्रकार और टियर

**_श्रेणी 1: आतंकवाद, संगठित होकर नफ़रत फ़ैलाना, बड़े स्तर की आपराधिक गतिविधि, सामूहिक हिंसा का प्रयास, सामूहिक हिंसा, सीरियल मर्डर और उल्लंघन करने वाली हिंसक घटनाएँ_**

हम संगठित अपराध में शामिल लोगों या संगठनों की, जिनमें ऐसे लोग या संगठन शामिल हैं जिन्हें अमेरिकी सरकार द्वारा स्पेशली डेज़िगनेटेड नार्कोटिक्स ट्रैफ़िकिंग किंगपिन (SDNTK) के रूप में नामित किया गया है, नफ़रत फैलाने की या प्लेटफ़ॉर्म पर आतंकवाद या इससे जुड़े लोगों या संगठनों की मौजूदगी की परमिशन नहीं देते हैं, जिसमें ऐसी संस्थाएँ शामिल हैं जिन्हें अमेरिकी सरकार द्वारा फ़ॉरेन टेररिस्ट ऑर्गेनाइज़ेशन (FTO) या स्पेशली डेज़िगनेटेड ग्लोबल टेररिस्ट (SDGT) के रूप में नामित किया गया है. हम अन्य लोगों को ऐसे निकायों का प्रतिनिधित्व करने की परमिशन भी नहीं देते हैं. हम इन संगठनों के नेताओं या प्रमुख सदस्यों की प्लेटफ़ॉर्म पर मौजूदगी, उनका प्रतिनिधित्व करने वाले प्रतीकों का प्लेटफ़ॉर्म पर उपयोग करने की अथवा उनकी या उनके कामों का महिमामंडन करने वाले कंटेंट की परमिशन नहीं देते हैं. इसमें उनका अस्पष्ट रेफ़रेंस देना भी शामिल है. साथ ही, इन व्यक्तियों या संगठनों को मिल रहे सभी समर्थन को भी हम हटा देते हैं.

हम ऐसे कंटेंट की परमिशन नहीं देते हैं, जिसमें ऐसी घटनाओं का महिमामंडन, समर्थन या प्रतिनिधित्व किया गया हो, जिन्हें Meta आतंकवादी हमले, नफ़रत से जुड़ी घटनाएँ, सामूहिक हिंसा या इनके प्रयास, सीरियल मर्डर, किसी के प्रति नफ़रत के चलते टारगेट करके किए गए अपराध या हिंसक घटनाएँ मानता है. न ही हम इनकी परमिशन देते हैं: (1) ऐसे हमलों के अपराधियों का महिमामंडन, समर्थन या प्रतिनिधित्व करने वाला कंटेंट, (2) ऐसे हमलों के बारे में अपराधियों द्वारा जेनरेट किया गया कंटेंट या (3) दिखाई देने वाले पीड़ितों पर ऐसे हमलों के पल को दिखाती थर्ड पार्टी की इमेजरी.

हम चिह्नित की गई घृणित विचारधाराओं के महिमामंडन, समर्थन या प्रतिनिधित्व की परमिशन भी नहीं देते हैं. इसमें उनका अस्पष्ट रेफ़रेंस देना भी शामिल है.

**आतंकी संगठन और व्यक्ति** जिन्हें ऐसे गैर-राज्य अभिकर्ता के रूप में परिभाषित किया गया है:

* जो हिंसक इरादों के साथ हिंसा की पूर्वनियोजित घटनाओं में शामिल हों, उनका समर्थन करते हों या उन्हें मूल समर्थन देते हों,
* जिसकी वजह से आम लोगों या सशस्त्र संघर्ष की स्थिति में सीधे तौर पर लड़ाई-झगड़े में शामिल न होने वाले लोगों की मौत हो जाए, शारीरिक चोट पहुँचे या गंभीर नुकसान हो या इनमें से किसी की कोशिश हो, और/या जिसकी वजह से संपत्ति का बड़ा नुकसान हो, जो आम लोगों की मौत, शारीरिक चोट या गंभीर नुकसान से जुड़ा हो
* जिसका उद्देश्य आम लोगों, सरकार या अंतर्राष्ट्रीय संगठन पर दबाव डालना, उन्हें धमकाना और/या सौदेबाज़ी करना हो
* कोई राजनीतिक, धार्मिक या वैचारिक लक्ष्य पूरा करने के लिए.

**नफ़रत फैलाने वाली एंटिटी** को ऐसे संगठन या व्यक्ति के रूप में परिभाषित किया गया है जो अन्य लोगों के खिलाफ़ उनकी सुरक्षित विशिष्टताओं के आधार पर नफ़रत फैलाता है और उसे बढ़ावा देता है. एंटिटी की एक्टिविटी को नीचे दिए गए किसी एक व्यवहार से पहचाना जाता है:

* हिंसा, धमकी वाली अलंकारिक भाषा या उत्पीड़न के खतरनाक रूप जिनमें लोगों को उनकी सुरक्षित विशिष्टताओं के आधार पर टार्गेट किया गया हो
* [नफ़रत फैलाने वाली भाषा](https://transparency.fb.com/en-gb/policies/community-standards/hate-speech/) का बार-बार उपयोग
* नफ़रत फैलाने वाली विचारधाराओं या नफ़रत फैलाने वाले अन्य चिह्नित निकायों का प्रतिनिधित्व और/या
* नफ़रत फैलाने वाले अन्य चिह्नित निकायों या नफ़रत फैलाने वाली विचारधाराओं का महिमामंडन या उनका समर्थन.

**आपराधिक संगठनों** को तीन या तीन से ज़्यादा लोगों के उस संगठन के रूप में परिभाषित किया गया है जो:

* एक नाम, रंग (रंगों), हाथ का इशारा (इशारे) या मान्यता प्राप्त मार्क के तहत एकजुट है और
* जिसने हत्या, नशीली दवाओं की तस्करी या अपहरण जैसी आपराधिक गतिविधियाँ की हों या करने की धमकी दी हो.

**सामूहिक हिंसा और सीरियल मर्डर**

* किसी घटना को सामूहिक हिंसा या सामूहिक हिंसा का प्रयास हम तब मानते हैं, जब इसके परिणामस्वरूप एक ही घटना में तीन या अधिक लोग हताहत हुए हों यानी उनकी मृत्यु हो गई हो या वे गंभीर रूप से घायल हो गए हों. इस तरह के हमले को अंजाम देने वाले व्यक्ति को अपराधी या सामूहिक हिंसा के प्रयास का अपराधी कहा जाता है.
* हम एक से अधिक घटनाओं या स्थानों में दो या अधिक हत्याएँ करने वाले किसी भी व्यक्ति को सीरियल किलर मानते हैं.

**नफ़रत फैलाने वाली विचारधाराएँ**

* वैसे हम व्यवहार के आधार पर संगठनों को नामित करते हैं लेकिन हम यह भी समझते हैं कि कुछ ऐसी विचारधाराएँ और मान्यताएँ हैं जो स्वाभाविक रूप से हिंसा से जुड़ी हु हैं और लोगों को हिंसा के लिए या सुरक्षित विशिष्टताओं के आधार पर दूसरों के बहिष्कार के लिए संगठित करने का प्रयास करते हैं. ऐसे मामलों में हम उस विचारधारा को ही नाम दे देते हैं, और इस विचारधारा को समर्थन देने वाले कंटेंट को हमारे प्लेटफ़ॉर्म से हटा देते हैं. इन विचारधाराओं में ये शामिल हैं:
    * नाज़ी
    * श्वेत वर्चस्व
    * श्वेत राष्ट्रवाद
    * श्वेत अलगाववाद
* नफ़रत से भरी इन विचारधाराओं का महिमामंडन, समर्थन और प्रतिनिधित्व को हम हटा देते हैं, और इनमें से किसी भी एक या एक से ज़्यादा का अनुसरण करने वाले लोगों और संगठनों को भी हम हटा देते हैं.

**_टियर 2: हिंसक गैर-राज्य अभिकर्ता और हिंसा भड़काने वाले निकाय_**

Meta ने जिन संगठनों और लोगों को हिंसक गैर-राज्य अभिकर्ता या हिंसा भड़काने वाले निकाय नाम दिया है, उन्हें हमारे प्लेटफ़ॉर्म पर मौजूद होने की परमिशन नहीं है या उनकी ओर से किसी और को उनकी मौजूदगी बनाए रखने की भी परमिशन नहीं है. ये कम्युनिटी सरकार या सैन्यबल के खिलाफ़ सशस्त्र हिंसा में सक्रिय रूप से लिप्त हैं (हिंसक गैर-राज्य अभिकर्ता) या भविष्य में हिंसा करने की तैयारी में लगे हुए हैं या उसकी वकालत करते हैं या भविष्य में हिंसा करने का माहौल बना रहे हैं (हिंसा भड़काने वाले निकाय), इसलिए इन्हें संसाधनों द्वारा समर्थन करने की परमिशन नहीं है. हम इन निकायों के महिमामंडन को भी हटा देंगे.

**हिंसक गैर-राज्य अभिकर्ताओं** को ऐसे किसी भी गैर-सरकारी निकायों की तरह परिभाषित किया है जो:

* सरकार और सैन्यबल को टार्गेट करके बहुत गंभीर हिंसा के उद्देश्यपूर्ण और प्लान किए गए कृत्यों के एक पैटर्न में शामिल है या सशस्त्र विवाद की स्थिति में सीधे तौर पर सरकार के विरोध में हिस्सा लेने वाले अन्य सशस्त्र ग्रुप जो आम लोगों को जान-बूझकर और खास तौर पर बहुत गंभीर हिंसा का टार्गेट नहीं बनाते हैं. और/या
* समुदायों से महत्वपूर्ण सुविधाओं या प्राकृतिक संसाधनों की एक्सेस छीन ले और/या
* बुनियादी ढाँचे को गंभीर नुकसान पहुँचाने के इरादे से किए गए हमलों के एक पैटर्न में शामिल है जो मौत, गंभीर चोट या नागरिकों को हुए गंभीर नुकसान से नहीं जुड़ा है.

**हिंसा भड़काने वाले निकायों** को इस तरह से पारिभाषित किया गया है:

हिंसा भड़काने वाला निकाय (सामान्य) वह गैर-राज्य अभिकर्ता होता है, जो:

* प्रशिक्षण, संचार या मौजूदगी दिखाने के लिए हथियारों का उपयोग करता है और इसकी संरचना या काम अनाधिकारिक सेना या सुरक्षा बलों की तरह होता है और

* समुदायों के बीच हिंसा या गृह-युद्ध की तैयारी के लिए समन्वय करता है या
* सरकारी अधिकारियों के खिलाफ़ हिंसा या हिंसक तरीके से सामाजिक ईवेंट में रुकावट डालने की वकालत करता है या
* चोरी, तोड़-फोड़, सेंधमारी या प्रॉपर्टी को कोई अन्य नुकसान पहुँचाने में शामिल होता है या
* सामाजिक ईवेंट में कुछ हद तक गंभीर हिंसा में शामिल होता है या
* विरोध प्रदर्शन के दौरान किसी जगह पर लोगों को डराने के उद्देश्य से हथियार लाने को बढ़ावा देता है

**हिंसा भड़काने वाला षड्यंत्र नेटवर्क** एक ऐसा गैर-राज्य अभिकर्ता है, जो:

* किसी नाम, मिशन स्टेटमेंट, चिह्न या शेयर किए गए शब्दकोश से पहचाना जाता है और
* ऐसे निराधार सिद्धांतों को बढ़ावा देता है जो दो या दो से अधिक शक्तिशाली निकायों द्वारा गुप्त साज़िशों के दावों के साथ महत्वपूर्ण सामाजिक और राजनीतिक समस्याओं, घटनाओं और परिस्थितियों की मूल वजहों को समझाने का प्रयास करता है और
* नेटवर्क द्वारा प्रमोट किए गए निराधार सिद्धांतों में बताए गए नुकसान की ओर ध्यान आकर्षित करने या उसको सुधारने करने की इच्छा से प्रेरित अनुयायियों द्वारा जान-माल का नुकसान के एक पैटर्न की साफ़ तौर से वकालत करता है या इससे सीधे तौर पर जुड़ा है.

A **नफ़रत को बढ़ावा देने के कारण प्रतिबंधित निकाय** ऐसे गैर-राज्य अभिकर्ता हैं, जो:

* जो बार-बार नफ़रत भरे आचरण या बयान देते हैं, लेकिन ये टियर 1 के निकाय के स्तर तक नहीं जाते क्योंकि ये हिंसा में शामिल नहीं होते या स्पष्ट रूप से हिंसा की वकालत नहीं करते या क्योंकि इनका पहले से चिह्नित निकायों या लोगों से पर्याप्त संबंध नहीं होता.

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

* कुछ मामलों में, हम ऐसे व्यंग्यात्मक कंटेंट को परमिशन दे देंगे, जो दूसरे संदर्भों में कम्युनिटी स्टैंडर्ड का उल्लंघन कर सकता है. कंटेंट को अनुमति केवल तभी दी जाएगी जब कंटेंट के उल्लंघन करने वाले हिस्सों में व्यंग्य किया जा रहा हो या उसमें किसी दूसरे व्यक्ति या चीज़ का उल्लेख उसका मज़ाक बनाने या आलोचना करने के लिए किया गया हो.

[कम पढ़ेंऔर पढ़ें](https://transparency.fb.com/hi-in)

वयस्कों का यौन आग्रह और अश्लील भाषा
===================================

नीति की तर्कसंगतता

जैसा कि [वयस्कों का यौन शोषण](https://www.facebook.com/communitystandards/sexual_exploitation_adults) पॉलिसी में बताया गया है, लोग हमारी सर्विस का उपयोग यौन हिंसा और शोषण के बारे में चर्चा करने और इस विषय की ओर ध्यान खींचने के लिए करते हैं. हम इस तरह की चर्चा का महत्व समझते हैं और इसकी अनुमति देते हैं. हम यौनकर्मियों के अधिकारों की वकालत करने वाली और यौन कार्य के कानूनी नियंत्रण से जुड़ी चर्चा को भी अनुमति देते हैं. हालाँकि जब हमें लगता है कि कंटेंट, व्यस्कों के बीच यौन मेल-मिलाप या व्यावसायिक यौन सेवाओं की सुविधा देता है या कंटेंट में पोर्नोग्राफ़िक या यौन कंटेंट परोसा या माँगा जाता है, तो हम उस कंटेंट को सीमित कर देते हैं. हम ऐसा इसलिए करते हैं, ताकि इससे तस्करी, ज़ोर-ज़बरदस्ती और बिना सहमति के शारीरिक संबंध बनाने जैसे मामलों को रोका जा सके.

हम ऐसी अश्लील भाषा को भी प्रतिबंधित करते हैं, जिससे शारीरिक संबंध बनाने का आग्रह किया जा सकता है, क्योंकि हमारी वैश्विक कम्युनिटी में से कुछ ऑडियंस इस प्रकार के कंटेंट के प्रति संवेदनशील हो सकती है और इससे लोगों की अपने दोस्तों और पूरी कम्युनिटी से जुड़ने की क्षमता में रुकावट आ सकती है.

हम इन बातों की परमिशन नहीं देते हैं:

ऐसा कंटेंट जो वैश्यावृत्ति की पेशकश करता है, माँगता है या उनके लिए संपर्क के तरीके उपलब्ध कराता है. वैश्यावृत्ति को पैसे या किसी अन्य मूल्यवान वस्तु के बदले यौन मेल-मिलाप चाहने या खुद को उसके लिए इस तरह पेश करने के रूप में परिभाषित किया गया है:

* यौन मेल-मिलाप की पेशकश या माँग करना (उदाहरण के लिए, एस्कॉर्ट सेवाएँ, यौनोत्तेजक/कामुक मसाज, सेक्स चैट/बातचीत, कामुक/डॉमिनेशन सेवाएँ)
* वेश्यावृत्ति के लिए उपयोग किए जाने वाले स्लैंग शब्दों का उपयोग करना, जिन्हें उपलब्धता, कीमत या पैसे या किसी मूल्यवान वस्तु के ट्रांज़ेक्शन के संकेत, लोकेशन या संपर्क जानकारी की माँग या पेशकश के साथ जोड़ा गया हो
* यौन आग्रह में एंगेज होना जिसे पैसे या किसी मूल्यवान वस्तु के ट्रांज़ेक्शन के संकेत के साथ जोड़ा गया हो
* यौन मेल-मिलाप या पार्टनर दिखाना या उल्लेख करना जिसके साथ कीमत या मौद्रिक या किसी अन्य तरह के ट्रांज़ेक्शन के संकेत हों.
* थर्ड-पार्टी कमर्शियल सैक्स वर्क के लिए अन्य लोगों को भर्ती करना या उनकी पेशकश करना, मानव शोषण पॉलिसी में शामिल किया गया है.

ऐसा कंटेंट जो इस तरह के यौन मेल-मिलाप के तरीकों की पेशकश करके, माँगकर या संपर्क के तरीके देकर यौन आग्रह में शामिल होता है:

* संभोग या उत्तेजना
* मुखमैथुन
* यौन कामुकता
* सेक्स चैट या बातचीत.
* यौन या उत्तेजक मैसेज
* उत्तेजक नृत्य या स्ट्रिपिंग
* नग्न इमेजरी शेयर करना (जैसे नग्न फ़ोटो, सैक्स वीडियो)

ऐसा कंटेंट जिसमें पोर्नोग्राफ़िक सामग्री हासिल करने के लिए संपर्क के तरीके माँगे गए हों, उनकी पेशकश की गई हो या वे दिए गए हों या उसमें पोर्नोग्राफ़िक वेबसाइय के यूज़रनेम या लिंक हों.

अश्लील भाषा, जिसमें इन चीज़ों के बारे में स्पष्ट या अश्लील विवरण हो:

* जननांग
* कामोत्तेजना की स्थिति (जैसे, गीलापन या उत्तेजित लिंग)
* यौन मेल-मिलाप
* ऊपर दी गई चीज़ों में ऐसा कंटेंट शामिल नहीं है जो हास्य, व्यंग्य या यौन अपशब्द के तौर पर शेयर किया गया हो

हम निंदा करने, जानकारी देने, जागरूकता फैलाने या समाचारों की रिपोर्टिंग करने के संदर्भ में पोस्ट किए जाने वाले कंटेंट को अनुमति देते हैं, जो अन्यथा इस पॉलिसी के अंतर्गत आता है. हम इस पॉलिसी के तहत यौन प्रथाओं की चर्चा को भी प्रतिबंधित नहीं करते. हालाँकि, नाबालिगों को उनकी उम्र के अनुसार उचित अनुभव देने के लिए इन्हें स्वास्थ्य और कल्याण पॉलिसी के अनुसार 18 वर्ष से ज़्यादा उम्र के वयस्कों तक सीमित किया जा सकता है.

इस तरह के कंटेंट के लिए, हम ऐसे कंटेंट को देखने की शर्त भी 18 वर्ष या इससे अधिक उम्र के वयस्कों तक सीमित कर देते हैं:

* यौन प्रथाओं या अनुभवों की चर्चा करने वाला कंटेंट
* ऐसा कंटेंट जिसमें वयस्क सब्सक्रिप्शन वेबसाइटों के यूज़रनेम, लिंक या लोगो होते हैं
* हास्य या व्यंग्य के संदर्भ में अश्लील भाषा का उपयोग, यौन रूपकों सहित
* कामोत्तेजक भाषा जिसमें यौन मेल-मिलाप का रेफ़रेंस हो

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

* कुछ मामलों में, हम ऐसे व्यंग्यात्मक कंटेंट को परमिशन दे देंगे, जो दूसरे संदर्भों में कम्युनिटी स्टैंडर्ड का उल्लंघन कर सकता है. कंटेंट को अनुमति केवल तभी दी जाएगी जब कंटेंट के उल्लंघन करने वाले हिस्सों में व्यंग्य किया जा रहा हो या उसमें किसी दूसरे व्यक्ति या चीज़ का उल्लेख उसका मज़ाक बनाने या आलोचना करने के लिए किया गया हो.

[कम पढ़ेंऔर पढ़ें](https://transparency.fb.com/hi-in)

प्रतिबंधित वस्तुएँ और सेवाएँ
============================

नीति की तर्कसंगतता

सुरक्षा को बढ़ावा देने और संभावित रूप से हानिकारक एक्टिविटी को रोकने के लिए, हम अपने प्लेटफ़ॉर्म पर लोगों, निर्माताओं और रिटेलर के कुछ खास सामानों और सेवाओं को खरीदने, बेचने, उनकी लॉटरी निकालने, गिफ़्ट में देने, ट्रांसफ़र करने या उनका व्यापार करने की कोशिशों को प्रतिबंधित करते हैं. हम ऐसी ड्रग की अदला-बदली या बिक्री को सहन नहीं करते जिनके कारण नीचे दी गई हमारी अन्य पॉलिसी में शामिल नशीली दवाओं का दुरुपयोग हो सकता हो. स्थायी पते वाले और ऑनलाइन रिटेलर हमारे प्लेटफ़ॉर्म से बाहर बिक्री के लिए उपलब्‍ध बंदूकों, शराब और तंबाकू के आइटम्स को प्रमोट कर सकते हैं; हालाँकि, हम ऐसे कंटेंट को नाबालिगों को नहीं दिखाएँगे. हम स्टोर में या ऑनलाइन रिटेलर्स द्वारा इन सामानों की बिक्री के बारे में ऐसी चर्चाओं को परमिशन देते हैं जो इस पॉलिसी के तहत आने वाले सामान और सेवाओं के रेग्युलेशन में बदलावों की वकालत करती हैं और मेडिकल ट्रीटमेंट के संदर्भ में दवाओं के उपयोग की वकालत या इस पर चिंता ज़ाहिर करती हैं. इसमें शारीरिक या मानसिक साइड इफ़ेक्ट से जुड़ी चर्चा शामिल है.

**प्रतिबंधित सामान और सेवाओं में ये कैटेगरी आती हैं:**

* ड्रग और फ़ार्मास्यूटिकल
* हथियार, गोला-बारूद या विस्फोटक
* तंबाकू और उससे संबंधित प्रोडक्ट
* शराब
* स्वास्थ्य और तंदुरुस्ती
* ऑनलाइन जुआ और गेम्स
* लुप्तप्राय और संरक्षित प्रजातियाँ (वन्य जीव और पौधे)
* ऐतिहासिक कलाकृतियाँ
* खतरनाक वस्तुएँ और सामग्री
* शरीर के अंग और द्रव्य

हर कैटेगरी को नीचे विस्तार से बताया गया है.

**हेल्थ और फ़ार्मास्यूटिकल**

हम इन बातों की अनुमति नहीं देते हैं:

उच्च जोखिम वाली दवाएँ (ऐसी दवाएँ जिनका दुरुपयोग होने या जिनकी लत लगने की बहुत ज़्यादा आशंका होती है या जिनके ओवरडोज़ सहित स्वास्थ्य संबंधी जोखिम बहुत गंभीर होते हैं; जैसे कोकीन, फ़ेंटानील, हेरोइन).

वह कंटेंट जिसमें:

* उच्च जोखिम वाली दवाओं को खरीदने, बेचने या उनके व्यापार में सहयोग करने, दान में या उपहार में देने या फिर माँगने के प्रयास किए जाते हैं.
* कंटेंट पोस्ट करने वाला व्यक्ति खुद या दूसरों के ज़रिए उच्च जोखिम वाली दवाओं को खरीदने, उनका व्यापार करने या उनके व्यापार में सहयोग करने की बात करता हो.
* गैर-चिकित्सीय दवाओं का उपयोग करने की बात स्वीकार की जाती हो, वो भी स्वस्थ होने, उपचार या अन्य प्रतिरोधकों के रूप में उपयोग करने की स्वीकारोक्ति या संदर्भ के बिना. इस कंटेंट में उच्च जोखिम वाली दवाओं के बारे में सकारात्मक बातें नहीं की जा सकती, उनके उपयोग के लिए प्रोत्साहित नहीं किया जा सकता या उन्हें बनाने या उपयोग करने के निर्देश नहीं दिए जा सकते.
* उच्च जोखिम वाली दवाओं के लिए सहयोग किया जाता है या उन्हें प्रमोट किया जाता है (इससे हमारा मतलब उस कंटेंट से है जिसमें इनके बारे में अच्छी बातें की जाती हैं, उनके उपयोग के लिए प्रोत्साहित किया जाता है अथवा उनके उपयोग या उन्हें बनाने के निर्देश दिए जाते हैं).
* नोट: उच्च जोखिम वाली दवाओं की वैधता की चर्चा या वकालत करने या उसके वैज्ञानिक या चिकित्सीय फ़ायदों की चर्चा करने की परमिशन है. इसमें समाचार और पब्लिक सर्विस अनाउंसमेंट शामिल हैं.

गैर-चिकित्सीय दवाएँ (ड्रग्स या नशीली दवाएँ जिन्हें उनके लक्षित चिकित्सीय काम के लिए उपयोग नहीं किया जा रहा हो या जिन्हें उच्च परिणाम पाने के लिए उपयोग किया जाता हो - इसमें ऐसे पूर्ववर्ती केमिकल या नशीले पदार्थ शामिल हैं जिनका उपयोग इन ड्रग्स के उत्पादन में किया जाता है.)

वह कंटेंट जिसमें:

* गैर-चिकित्सीय दवाओं को खरीदने, बेचने या उनके व्यापार में सहयोग करने, दान में या उपहार में देने या फिर माँगने के प्रयास किए जाते हैं.
* कंटेंट पोस्ट करने वाला व्यक्ति खुद या दूसरों के ज़रिए गैर-चिकित्सीय दवाओं को खरीदने, उनका व्यापार करने या उनके व्यापार में सहयोग करने की बात करता हो.
* गैर-चिकित्सीय दवाओं का उपयोग करने की बात स्वीकार की जाती हो, वो भी स्वस्थ होने, उपचार या अन्य प्रतिरोधकों के रूप में उपयोग करने की स्वीकारोक्ति या संदर्भ के बिना. इस कंटेंट में गैर-चिकित्सीय दवाओं के बारे में सकारात्मक बातें नहीं की जा सकती, उनके उपयोग के लिए प्रोत्साहित नहीं किया जा सकता या उन्हें बनाने या उपयोग करने के निर्देश नहीं दिए जा सकते.
* गैर-चिकित्सीय दवाओं के लिए कोऑर्डिनेट किया जाता है या उन्हें प्रमोट किया जाता है (इससे हमारा मतलब उस कंटेंट से है जिसमें इनके बारे में अच्छी बातें की जाती हैं, उनके उपयोग के लिए प्रोत्साहित किया जाता है अथवा उनके उपयोग या उन्हें बनाने के निर्देश दिए जाते हैं).
* गैर-चिकित्सीय दवाएँ बनाने के सामान को बेचने या उन्हें प्रमोट करने की कोशिश की जाती हो.
* गैर-चिकित्सीय दवाएँ दिखाने वाला मर्चेंडाइज़ हो.

प्रिस्क्रिप्शन दवाएँ (ऐसी दवाएँ जिन्हें लेने के लिए डॉक्टर की पर्ची या चिकित्सा पेशेवर की ज़रूरत होती है)

वह कंटेंट जिसमें:

* इस परिस्थिति को छोड़कर प्रिस्क्रिप्शन दवाओं को खरीदा, बेचा या उनका व्यापार किया जाता है:
    * जानकारी देने या चर्चा करने के स्पष्ट संदर्भ में टीकों की कीमत बताना, जब वह 18 वर्ष या उससे ज़्यादा उम्र के वयस्कों तक सीमित हो.
    * स्वास्थ्य देखभाल से जुड़े वैध ई-कॉमर्स बिज़नेस द्वारा पोस्ट करने पर डिलीवरी का ऑफ़र देना, जब वह 18 वर्ष या उससे ज़्यादा उम्र के वयस्कों तक सीमित हो. इस कंटेंट में किसी लाइसेंस प्राप्त स्वास्थ्य पेशेवर से परामर्श करने या मान्य प्रिस्क्रिप्शन प्राप्त करने का डिस्क्लेमर भी शामिल होना चाहिए.
* प्रिस्क्रिप्शन दवाएँ दान या गिफ़्ट करने की कोशिशें, आर्थिक, स्वास्थ्य, सामाजिक या प्राकृतिक आपदा के संकट की घटनाओं को छोड़कर.
* प्रिस्क्रिप्शन दवाओं की माँग करना, उस स्थिति को छोड़कर जब कंटेंट के ज़रिए चिकित्सीय संदर्भ में प्रिस्क्रिप्शन दवाओं के किफ़ायती होने, आसानी से उपलब्ध होने या प्रभावी होने के बारे में चर्चा की जाती है.
* नोट: प्रिस्क्रिप्शन दवाओं की वैधता की चर्चा या वकालत करने या उसके वैज्ञानिक या चिकित्सीय फ़ायदों की चर्चा करने की परमिशन है. इसमें समाचार और पब्लिक सर्विस अनाउंसमेंट शामिल हैं.

एंथोजेन

* वह कंटेंट जिसमें एंथोजेन खरीदने, बेचने, उसका व्यापार करने, दान में या उपहार में देने या फिर माँगने के प्रयास किए जाते हैं.
* नोट: एंथोजेन की वैधता की चर्चा या वकालत करने या उसके वैज्ञानिक या चिकित्सीय फ़ायदों की चर्चा करने की परमिशन है.

भांग और भांग से बने प्रोडक्ट

* ऐसा कंटेंट जिसमें गांजा और THC या संबंधित साइकोएक्टिव घटकों वाले प्रोडक्ट बेचने, खरीदने, ट्रेड करने, दान करने या गिफ़्ट करने या माँगने की कोशिश की जाती है.

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

एंथोजेन

* ऐसा कंटेंट जिसमें निजी उपयोग के लिए एंथोजेन लेना, उसका उपयोग की व्यवस्था करने या उसे प्रमोट करना (अर्थात उसके बारे में सकारात्मक बातें करना) या उसे बढ़ावा देना दिखाया गया हो.
    * उन स्थितियों को छोड़कर जब उपरोक्त में से कोई भी काल्पनिक या डॉक्यूमेंट्री संदर्भ में होता है.

भांग और भांग से बने प्रोडक्ट

* ऐसा कंटेंट जो गांजा और THC या संबंधित साइकोएक्टिव घटकों वाले प्रोडक्ट का समन्वय करता है या उन्हें प्रमोट करता है (जिससे हमारा मतलब है कि कंटेंट में उन प्रोडक्ट के बारे में सकारात्मक बातें कही जाती हैं, उनके उपयोग को बढ़ावा दिया जाता है या उन्हें उपयोग करने या बनाने के निर्देश दिए जाते हैं).
* गांजे से जुड़ी डिस्पेंसरी द्वारा पोस्ट किया गया बिज़नेस संबंधी कंटेंट, जिसमें गांजा और THC वाले प्रोडक्ट या संबंधित साइकोएक्टिव घटकों को खरीदने, बेचने या ट्रेड करने की कोशिशें नहीं होतीं.
* ऐसा कंटेंट जिसमें निगलने योग्य कैनाबिडियोल (CBD) या गांजे के मिलते-जुलते प्रोडक्ट बेचने, खरीदने, ट्रेड करने, दान करने, गिफ़्ट करने या माँगने की कोशिश की जाती है.
* ऐसा कंटेंट जिसमें न निगलने योग्य कैनाबिडियोल (CBD) या गांजे के मिलते-जुलते प्रोडक्ट बेचने, खरीदने, ट्रेड करने, दान करने, गिफ़्ट करने या माँगने की कोशिश की जाती है.
* ऐसा कंटेंट जिसमें न निगलने योग्य कैनाबिडियोल (CBD) या गांजे के मिलते-जुलते प्रोडक्ट से संबंधित बीमारी के दावे किए जाते हैं.
* गांजे से जुड़ा सामान दिखाने वाला कंटेंट.

प्रिस्क्रिप्शन दवाएँ

* ऐसा कंटेंट जिसमें किसी भी संदर्भ में प्रिस्क्रिप्शन दवाओं को खरीदने, बेचने या ट्रेड करने की कोशिशें की जाती हैं. इसमें विधिसम्मत स्वास्थ्य सेवा ई-कॉमर्स बिज़नेस द्वारा पोस्ट किया गया कंटेंट शामिल है.
* ऐसा कंटेंट जिसमें ओवर द काउंटर दवाएँ खरीदने, बेचने, ट्रेड करने, दान करने, गिफ़्ट करने या माँगने की कोशिश की जाती है.
* ऐसा कंटेंट जिसमें प्रिस्क्रिप्शन दवाओं का उपयोग करना या खाना शामिल होता है.

**हथियार, गोला-बारूद या विस्फोटक**

हम इन बातों की अनुमति नहीं देते हैं:

वह कंटेंट:

* जिसमें बंदूकों, बंदूक के पुर्ज़ों, गोला-बारूद, विस्फोटक या जानलेवा एन्हांसमेंट को बेचने, खरीदने या ट्रेड करने की कोशिश की जाती है, सिर्फ़ इन स्थितियों को छोड़कर:
    * जिसे किसी स्थायी पते वाली कानूनी एंटिटी का प्रतिनिधित्व करने वाले पेज, ग्रुप या Instagram प्रोफ़ाइल द्वारा पोस्ट किया गया हो, जिसमें रिटेल बिज़नेस, वेबसाइटें, ब्रांड या सरकारी एजेंसियाँ (जैसे पुलिस विभाग, अग्निशमन विभाग) शामिल हैं या उसे स्थायी पते वाली कानूनी एंटिटी की ओर से कंटेंट शेयर करने वाले व्यक्ति की ओर से शेयर किया गया हो; और विज़िबिलिटी को 21 वर्ष या उससे ज़्यादा उम्र के वयस्कों तक सीमित किया गया हो.

* जिसमें बंदूकों, बंदूक के पुर्ज़ों, गोला-बारूद, विस्फोटक या जानलेवा हथियारों को दान या उपहार में देने के प्रयास किए जाते हैं, उस स्थिति को छोड़कर जब कंटेंट को इन संदर्भों में पोस्ट किया गया हो:
    * रिटेल बिज़नेस, वेबसाइटों, ब्रांड या सरकारी एजेंसियों सहित स्थायी पते वाली वैध एंटिटी का प्रतिनिधित्व करने वाले किसी पेज, ग्रुप या Instagram प्रोफ़ाइल द्वारा या स्थायी पते वाली वैध एंटिटी की ओर से कंटेंट शेयर करने वाले सामान्य व्यक्ति द्वारा बंदूकों और गोला-बारूद को दान में देना, उनका व्यापार करना या उन्हें वापस खरीदना; और विज़िबिलिटी को 21 वर्ष या उससे ज़्यादा उम्र के वयस्कों तक सीमित किया गया हो.
    * रिटेल बिज़नेस, सरकार से जुड़े संगठन या गैर-लाभकारी संगठनों सहित स्थायी पते वाली वैध संस्थाओं या उनसे जुड़े या उनके द्वारा प्रायोजित सामान्य लोगों द्वारा बंदूकों की नीलामी या लॉटरी; और विज़िबिलिटी को 21 वर्ष या उससे ज़्यादा उम्र के वयस्कों तक सीमित किया गया हो.
* जिसमें बंदूकों, बंदूक के पुर्ज़ों, गोला-बारूद, विस्फोटक या जानलेवा हथियारों की माँग की जाती हो.
* जिसमें संदर्भ या पोस्ट करने वाले व्यक्ति पर ध्यान दिए बिना बंदूकें या बंदूक के पुर्ज़े खरीदने या बेचने, उपहार में देने, उनकी अदला-बदली करने, उन्हें ट्रांसफ़र करने, उनके लिए सहयोग करने, उनके बारे में अच्छी बातें करने, उनके उपयोग को बढ़ावा देने या उनके लिए 3D प्रिंटिंग या कंप्यूटर की सहायता से उत्पादन संबंधी निर्देशों की एक्सेस देने की कोशिश की जाती है.
* जिसमें मशीन गन कन्वर्जन डिवाइस खरीदने, बेचने, उनका व्यापार करने, उन्हें दान में देने, उपहार में देने या उनका स्वामित्व स्वीकार करने की कोशिश की जाती है.

इस कंटेंट को देखने के लिए हमने 21 साल या उससे ज़्यादा की उम्र सीमा तय की है:

हथियार, गोला-बारूद या विस्फोटक

* रिटेल बिज़नेस, वेबसाइटों, ब्रांड या सरकारी एजेंसियों सहित स्थायी पते वाले कानूनी स्टोर, एंटिटी द्वारा पोस्ट किया गया या इन्हें प्रमोट करने वाला ऐसा कंटेंट, जिसमें बंदूकों, बंदूक के पुर्ज़ों, गोला-बारूद, विस्फोटक या जानलेवा हथियारों को खरीदने, बेचने, ट्रेड करने, दान करने, गिफ़्ट करने या माँगने (नीलामी या लॉटरी के संदर्भ सहित) की कोशिश की जाती है.

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

धारदार आइटम और अन्य हथियार:

* ऐसा कंटेंट जिसमें इन आइटमों को खरीदने, बेचने, ट्रेड करने, उनका समन्वय करने, दान करने, गिफ़्ट करने या माँगने की कोशिशें की जाती हैं: धारदार आइटम और अन्य हथियार (जैसे मिर्ची वाला स्प्रे या नकल रिंग्स).
* ऐसा कंटेंट जो प्रोडक्ट के रिव्यू में बंदूकों, बंदूक के पुर्ज़ों, गोला-बारूद, विस्फोटक, घातक एन्हांसमेंट या धारदार आइटमों के बारे में अच्छी बात करता है, उनका उपयोग करने के निर्देश देता है या उनके उपयोग को बढ़ावा देता है.
* गैर-घातक एक्सेसरीज़ की बिक्री के ऑफ़र और प्रमोशन

**तंबाकू और उससे संबंधित प्रोडक्ट**

हम इन बातों की अनुमति नहीं देते हैं:

वह कंटेंट:

* तंबाकू/निकोटीन से जुड़े प्रोडक्ट या धूम्रपान को सिम्युलेट करने वाले प्रोडक्ट खरीदने, बेचने या ट्रेड करने की कोशिश की गई हो, जिसमें सभी तरह के “ENDS” इलेक्ट्रॉनिक निकोटीन डिलीवरी सिस्टम प्रोडक्ट शामिल हैं (जैसे इलेक्ट्रॉनिक सिगरेट, वेप्स और निकोटीन फ़्री वेप्स).
    * उस स्थिति को छोड़कर जब कंटेंट को रिटेल बिज़नेस, वेबसाइटों या ब्रांड सहित स्थायी पते वाली कानूनी एंटिटी का प्रतिनिधित्व करने वाले पेज, ग्रुप या Instagram प्रोफ़ाइल या स्थायी पते वाली कानूनी एंटिटी की ओर से कंटेंट शेयर करने वाले व्यक्ति द्वारा पोस्ट किया गया हो, जिसमें डिलीवरी सेवा और ब्रांड गिवअवे ऑफ़र करना शामिल है.

* तंबाकू/निकोटीन प्रोडक्ट या “ENDS” प्रोडक्ट दान या गिफ़्ट करने की कोशिश की गई हो.
    * उस स्थिति को छोड़कर जब कंटेंट को रिटेल बिज़नेस, वेबसाइटों या ब्रांड सहित स्थायी पते वाली कानूनी एंटिटी का प्रतिनिधित्व करने वाले पेज, ग्रुप या Instagram प्रोफ़ाइल या स्थायी पते वाली कानूनी एंटिटी की ओर से कंटेंट शेयर करने वाले व्यक्ति द्वारा पोस्ट किया गया हो, जिसमें डिलीवरी सेवा और ब्रांड गिवअवे ऑफ़र करना शामिल है.

* तंबाकू/निकोटीन से जुड़े प्रोडक्ट या धूम्रपान को सिम्युलेट करने वाले प्रोडक्ट, जिसमें सभी तरह के “ENDS” प्रोडक्ट शामिल हैं (निकोटीन फ़्री वेप्स), माँगे गए हों.

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

* रिटेल बिज़नेस, वेबसाइटों या ब्रांड सहित स्थायी पते वाली कानूनी एंटिटी द्वारा पोस्ट किया गया या इन्हें प्रमोट करने वाला ऐसा कंटेंट, जिसमें शराब या तंबाकू के प्रोडक्ट को खरीदने, बेचने, ट्रेड करने, दान या गिफ़्ट करने की कोशिश की गई हो.
* तंबाकू, निकोटीन प्रोडक्ट या “ENDS” प्रोडक्ट का सेवन दिखाने वाला कंटेंट.
* तंबाकू, निकोटीन प्रोडक्ट, “ENDS” प्रोडक्ट या तंबाकू के ब्रांड का समन्वय या उन्हें प्रमोट करने वाला कंटेंट.
* तंबाकू छोड़ने के प्रोडक्ट दिखाने वाला कंटेंट
* ऐसा कंटेंट जिसमें तंबाकू के उपयोग, तंबाकू से जुड़े सामान या तंबाकू के ब्रांड की चर्चा की गई हो या उन्हें प्रमोट किया गया हो
* ऐसा मीडिया कंटेंट जिसमें धूम्रपान या तंबाकू सेवन को गैर-काल्पनिक संदर्भ में दिखाया गया हो

* धूम्रपान विरोधी कैंपेन, धूम्रपान की लत के लिए परामर्श सेवाओं, धूम्रपान मुक्ति या PSA के संदर्भ को छोड़कर

**शराब**

हम इन बातों की अनुमति नहीं देते हैं:

वह कंटेंट:

* इन स्थितियों को छोड़कर शराब खरीदने, बेचने या ट्रेड करने की कोशिश की जाती है:
    * जब कंटेंट को रिटेल बिज़नेस, वेबसाइटों या ब्रांड सहित स्थायी पते वाली कानूनी एंटिटी का प्रतिनिधित्व करने वाले पेज, ग्रुप या Instagram प्रोफ़ाइल या स्थायी पते वाली कानूनी एंटिटी की ओर से कंटेंट शेयर करने वाले व्यक्ति द्वारा पोस्ट किया गया हो, जिसमें डिलीवरी सेवा और ब्रांड गिवअवे ऑफ़र करना शामिल है.
    * ऐसा कंटेंट जो शराब को रेफ़र करता हो या शराब के किसी स्थान पर आमंत्रण का ऑफ़र देता हो, जहाँ किसी ईवेंट, रेस्तरां, बार या पार्टी के स्थान पर शराब का आदान-प्रदान या उपभोग किया जाएगा.

* शराब या तंबाकू को दान या उपहार में देने के प्रयास किए जाते हैं, उस स्थिति को छोड़कर जब कंटेंट को रिटेल बिज़नेस, वेबसाइटों या ब्रांड सहित स्थायी पते वाली वैध संस्थाओं या उनकी ओर से कंटेंट शेयर करने वाले सामान्य व्यक्ति को दर्शाने वाले किसी पेज, ग्रुप या Instagram प्रोफ़ाइल द्वारा पोस्ट किया गया हो.
* शराब वाले प्रोडक्ट और पेय की माँग करता हो.

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

* रिटेल बिज़नेस, वेबसाइटों या ब्रांड सहित स्थायी पते वाली कानूनी एंटिटी द्वारा पोस्ट किया गया या उन्हें प्रमोट करने वाला कंटेंट, जो शराब वाले प्रोडक्ट खरीदने, बेचने, ट्रेड करने, दान करने या गिफ़्ट करने की कोशिश करता है.
* शराब वाले प्रोडक्ट या पेय का उपभोग दिखाने या शराब वाले पेय बनाने की रेसिपी शेयर करने वाला कंटेंट.
* ऐसा कंटेंट जो शराब वाले प्रोडक्ट को रेफ़र करता हो या शराब के किसी स्थान पर आमंत्रण का ऑफ़र देता हो, जहाँ शराब का आदान-प्रदान या उपभोग किया जाएगा.

**स्वास्थ्य और तंदुरुस्ती**

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

वज़न कम करने वाले प्रोडक्ट या सेवाएँ

वह कंटेंट:

* जो वज़न कम करने वाले प्रोडक्ट या सेवाएँ खरीदने, बेचने, ट्रेड करने, दान करने, गिफ़्ट करने, मेंशन करने या माँगने की कोशिश करता हो.
* तरफ़दारी करने वाले संदर्भ में वज़न कम करने वाले प्रोडक्ट का उपयोग करना स्वीकार करता या दिखाता हो या उसके दुष्प्रभावों की चर्चा करता हो.
* किसी आहार प्रोडक्ट का समन्वय या प्रमोशन दिखाता हो (इससे हमारा मतलब उस कंटेंट से है जिसमें प्रोडक्ट के उपयोग को बढ़ावा दिया गया हो या उसका उपयोग करने या बनाने के निर्देश दिए गए हों).
* वज़न में कमी के संदर्भ में प्रोडक्ट के उपयोग के पहले और बाद के शारीरिक बदलाव की तुलना दिखाता हो. उसमें प्रोडक्ट का उपयोग करने के बाद वज़न में कमी को इस तरह प्रस्तुत किया गया हो जिससे लोग खुद की शारीरिक दिखावट के बारे में बुरा महसूस कर सकते हैं या जिससे खुद के बारे में नकारात्मक सोच का संकेत जाता हो.

  
कॉस्मेटिक प्रोडक्ट, प्रोसीज़र्स या सर्जरी

वह कंटेंट:

* कॉस्मेटिक प्रोडक्ट, प्रोसीज़र्स या सर्जरी खरीदने, बेचने, ट्रेड करने, दान करने, गिफ़्ट करने, मेंशन करने या माँगने की कोशिश करता हो. जैसे:
    * त्वचा चमकाने वाले प्रोडक्ट जैसे ब्लीचिंग क्रीम.
    * ऐसी कॉस्मेटिक प्रोसीज़र्स जिनका लक्ष्य उपचार करना या लोगों के चेहरे या शरीर के फ़ंक्शन या संरचना को रीस्टोर करना है.

* कॉस्मेटिक प्रोसीज़र या सर्जरी का उपयोग करना स्वीकार करता हो या दिखाता हो, जिसमें उसके अच्छे या बुरे असर या दुष्प्रभाव हाइलाइट किए गए हों.
* कॉस्मेटिक प्रोसीज़र या सर्जरी का समन्वय या प्रमोशन दिखाता हो (इससे हमारा मतलब उस कंटेंट से है जिसमें उपयोग के बारे में अच्छी बातें कही गई हों या उपयोग या परफ़ॉर्म करने के निर्देश दिए गए हों).
* कॉस्मेटिक प्रोडक्ट, प्रोसीज़र या सर्जरी के उपयोग के पहले और बाद की त्वचा में बदलाव की तुलना दिखाता हो, जिसे इस तरह प्रस्तुत किया गया हो जिससे लोग खुद की शारीरिक दिखावट के बारे में बुरा महसूस कर सकते हैं या जिससे खुद के बारे में नकारात्मक सोच का संकेत जाता हो.

नोट: पिलेट्स जैसी फ़िटनेस सेवाओं और मेकअप जैसे अस्थायी कॉस्मेटिक को इस पॉलिसी में शामिल नहीं किया गया है.

वयस्क यौन उत्तेजक प्रोडक्ट

वह कंटेंट:

* जो ऐसे वयस्क यौन उत्तेजक प्रोडक्ट को खरीदने, बेचने, प्रमोट करने, ट्रेड करने, दान करने, गिफ़्ट करने या माँगने की कोशिश करता हो जिनका मुख्य उद्देश्य किसी काल्पनिक या गैर-काल्पनिक संदर्भ में किसी व्यक्ति को यौन सुख को उत्तेजित करना या व्यक्ति की यौन उत्तेजना को बढ़ाना होता है. जैसे:
    * सेक्स टॉएज़
    * कामोत्तेजक प्रोडक्ट
    * नॉन-सर्जिकल जेनिटल एन्हांसमेंट प्रोडक्ट, जैसे वे प्रोडक्ट जो यौनेच्छा भड़काते हों या संभोग का समय बढ़ाते हों
    * ऐसे प्रोडक्ट जिनका मुख्य काम यौनेच्छा या कामोत्तेजना भड़काना है
    * किसी स्पष्ट संदर्भ के बिना सैक्स टॉएज़ का प्रदर्शन

  
प्रजनन स्वास्थ्य या कल्याण प्रोडक्ट

वह कंटेंट:

* जिसमें ऐसे प्रजनन स्वास्थ्य या कल्याण प्रोडक्ट को खरीदने, बेचने, प्रमोट करने, ट्रेड करने, दान करने, गिफ़्ट करने या माँगने की कोशिश की जाती है, जिनका मुख्य उद्देश्य चिकित्सीय फ़ायदों के बजाय यौन सुख होता है. जैसे:

* वे प्रजनन स्वास्थ्य या कल्याण प्रोडक्ट जिनका उद्देश्य यौन सुख होता है और जिनमें लिंग या योनि संबंधी वस्तुएँ होती हैं
* वे प्रोडक्ट जिनमें यौन प्रजनन विकारों का समाधान किया जाता है और उनका मुख्य उद्देश्य चिकित्सीय फ़ायदों के बजाय यौन सुख होता है
* यौनांग की कॉस्मेटिक सर्जरी
* वयस्क यौनांग सर्जरी
* यौन शिक्षा जिसका उद्देश्य यौन सुख हो

  
वयस्क यौन बिज़नेस

वह कंटेंट:

* जो ऐसे वयस्क यौन बिज़नेस के लिए खरीदने, बेचने, प्रमोट करने या माँगने की कोशिश करता हो, जो किसी व्यक्ति को यौन सुख को उत्तेजित कर सकता हो या व्यक्ति की यौन उत्तेजना को बढ़ा सकता हो. जैसे:

* वयस्क मनोरंजन बिज़नेस
* वयस्कों के सामानों की दुकानें
* निर्देशात्मक यौन सेवाएँ

**ऑनलाइन जुआ और गेम्स**

इस कंटेंट को देखने के लिए हमने 18 साल या उससे ज़्यादा की उम्र सीमा तय की है:

ऑनलाइन जुआ और गेम्स

* ऐसा कंटेंट जिसमें ऑनलाइन जुए या जुआ खेलने की ऐसे सेवाएँ बेचने, ट्रेड करने, दिखाने या उन्हें प्रमोट के प्रयास किए गए हों जिसमें खेलने के लिए भौतिक मूल्य (जिसमें डिजिटल/वर्चुअल करंसी शामिल है, जैसे बिटकॉइन) की कोई चीज़ ज़रूरी हो और पुरस्कार के तौर पर भौतिक मूल्य की कोई भी चीज़ दी जाती हो. इनमें बिना किसी सीमा के ये शामिल हैं:
    * कौशल के गेम, लॉटरी/रैफ़ल, सट्टा, कसीनो गेम, अवसर के गेम या स्वीपस्टेक/पुरस्कार ड्रॉ.
    * जुए के सीमित ट्रायल अवधि ऑफ़र करने वाले और बाद में पेमेंट लेने वाले गेम.

  
सोशल कसीनो गेम

* ऐसा कंटेंट जो स्लॉट मशीन जैसे जुए के गेम्स को सिम्युलेट करने वाले सोशल कसीनो गेम्स को बेचने, ट्रेड करने, दिखाने या प्रमोट करने की कोशिश करता है, जिसमें पैसे या आर्थिक मूल्य की कोई भी वस्तु जीतने का कोई भी मौका नहीं होता. इसमें ऐसा कंटेंट शामिल है जो ऐसे “सिक्के” जीतने के मौके का संकेत देता है जिनका कोई आर्थिक मूल्य नहीं होता.

  
जुए के संदर्भ में फ़्री में खेले जा सकने वाले गेम

* ऐसा कंटेंट जो फ़्री में खेले जा सकने वाले ऐसे गेम बेचने, ट्रेड करने, दिखाने या प्रमोट करने की कोशिश करता है जिन्हें खेलने के लिए मौद्रिक मूल्य की किसी वस्तु की ज़रूरत नहीं होती, लेकिन उनमें जीतने पर पैसे या पैसे जैसी कोई चीज़ जीतने का अवसर होता है.

**लुप्तप्राय और संरक्षित प्रजातियाँ (वन्य जीव और पौधे)**

हम इन बातों की अनुमति नहीं देते हैं:

वह कंटेंट:

* जो लुप्तप्राय प्रजातियों के जीवों या उनके अंगों या पौधों की संरक्षित प्रजातियों को खरीदने, बेचने, ट्रेड करने, दान या गिफ़्ट करने या माँगने की कोशिश करता हो.
* जिसमें कंटेंट पोस्ट करने वाला व्यक्ति खुद या दूसरों का सहयोग लेकर लुप्तप्राय प्रजातियों का शिकार करना या लुप्तप्राय प्रजातियों या उनके अंगों को खरीदना या ट्रेड करना स्वीकार करता हो या उसे बढ़ावा देता हो. इसमें अपरिचित लोगों द्वारा शिकार के चित्रण शामिल नहीं हैं.
* जिसमें कंटेंट पोस्ट करने वाले व्यक्ति या उसके सहयोगियों द्वारा लुप्तप्राय प्रजातियों का शिकार करना या उनके अंगों को काटना दिखाया गया हो.
* जिसमें लुप्तप्राय प्रजातियों या उनके अंगों या किसी लुप्तप्राय वन्यजीव या पौधे का उपयोग करने या उससे प्रोडक्ट बनाने का समन्वय या प्रमोशन दिखाया गया हो (इससे हमारा मतलब उस कंटेंट से है जिसमें लुप्तप्राय प्रजातियों के शिकार के बारे में अच्छी बातें की जाती हों, उसे बढ़ावा दिया जाता हो या उसके निर्देश दिए जाते हों).

गैर-लुप्तप्राय पशु

* वह कंटेंट, जिसमें इस स्थिति को छोड़कर जीवित गैर-लुप्तप्राय पशुओं को खरीदने, बेचने या उनका व्यापार करने की कोशिश की जाती है:
    * रिटेल बिज़नेस, कानूनी वेबसाइटों, ब्रांड या फिर से बसाने वाली संस्थाओं सहित स्थायी पते वाली कानूनी एंटिटी का प्रतिनिधित्व करने वाले किसी पेज, ग्रुप या Instagram प्रोफ़ाइल या स्थायी पते वाली कानूनी एंटिटी की ओर से कंटेंट शेयर करने वाले व्यक्ति द्वारा पोस्ट करना.
    * जीवित गैर-लुप्तप्राय पशुओं को अपनाने, गिफ़्ट करने, माँगने, दान में देने या उन्हें फिर से बसाने के संदर्भ में पोस्ट करना, जिसमें पीयर-टू-पीयर एडॉप्शन के लिए फिर से बसाने का शुल्क शामिल है
    * किसी धार्मिक बलि के लिए पशु को बेचना या गुम पालतू पशु के लिए रिवॉर्ड ऑफ़र करना.
    * पशुधन की बिक्री के संदर्भ में पोस्ट करना.
    * पशुओं के सींग, अंग, शव, चमड़ा, मल (कम्पोस्ट या फ़र्टिलाइज़र को छोड़कर) खरीदने, बेचने या गिफ़्ट करने, माँगने, दान करने के संदर्भ में पोस्ट करना.
    * मानवीय उपभोग के लिए पशु संबंधी प्रोडक्ट ऑफ़र करने के संदर्भ में पोस्ट करना, जैसे अंडे, मछली आदि.

**ऐतिहासिक कलाकृतियाँ**

हम इन बातों की अनुमति नहीं देते हैं:

वह कंटेंट जिसमें ऐतिहासिक कलाकृतियों को खरीदने, बेचने, ट्रेड करने, दान या गिफ़्ट में देने या माँगने की कोशिश की जाती है.

**खतरनाक वस्तुएँ और सामग्री**

हम इन बातों की परमिशन नहीं देते हैं:

वह कंटेंट जिसमें जोखिम वाली वस्तुओं और सामग्री को खरीदने, बेचने, ट्रेड करने, दान या गिफ़्ट में देने या फिर माँगने की कोशिश की जाती है.

**मानव शरीर के अंगों और शारीरिक द्रव्य**

हम इन बातों की परमिशन नहीं देते हैं:

वह कंटेंट:

* मानव शरीर के अंगों को खरीदने, बेचने या ट्रेड करने की कोशिश की जाती है, भले ही वह [मानव शोषण पॉलिसी](https://transparency.meta.com/policies/community-standards/human-exploitation/) के तहत प्रतिबंधित मानव तस्करी कंटेंट में नहीं आता हो.
* मानवीय द्रव्यों के आदान-प्रदान के लिए पूछा जाता हो.
* मानवीय द्रव्यों को खरीदने, बेचने या ट्रेड करने की कोशिश की जाती हो.

* उन स्थितियों को छोड़कर जब उन्हें वीर्य या रक्त प्लाज़्मा जैसे मानवीय द्रव्यों के दान के लिए पोस्ट किया जाता हो.

**वापस बुलाए गए सामान**

हम इन बातों की परमिशन नहीं देते हैं:

ऐसा कंटेंट जिसमें वापस बुलाए गए सामानों को खरीदने, बेचने, ट्रेड करने, उनके ट्रेड में सहयोग करने, उन्हें दान या गिफ़्ट करने या माँगने की कोशिश की जाती है.

[कम पढ़ेंऔर पढ़ें](https://transparency.fb.com/hi-in)

बच्चों का यौन शोषण, उनके साथ दुर्व्यवहार और बच्चों की नग्नता
============================================================

नीति की तर्कसंगतता

हम बच्चों का यौन शोषण करने वाले या उन्हें जोखिम में डालने वाले कंटेंट या एक्टिविटी की परमिशन नहीं देते हैं. जब हमें स्पष्ट बाल शोषण के बारे में पता चलता है, तो हम लागू कानून का अनुपालन करते हुए राष्ट्रीय लापता और शोषित बच्चों के केंद्र (NCMEC) को उसकी रिपोर्ट करते हैं. हम जानते हैं कि कभी-कभी लोग अच्छे भाव से अपने बच्चों की नग्न फ़ोटो शेयर करते हैं; हालाँकि, हम अन्य लोगों द्वारा दुरुपयोग की संभावना के कारण और अन्य लोगों द्वारा उन फ़ोटो का फिर से उपयोग किए जाने या दुरुपयोग किए जाने की संभावना से बचने में मदद करने के लिए इन फ़ोटो को हटा देते हैं.

हम खास तौर पर बच्चों के संबंध में ऑनलाइन सुरक्षा से जुड़ी समस्याओं से संबंधित अपनी पॉलिसी और एन्फ़ोर्समेंट के बारे में चर्चा करने और उन्हें बेहतर बनाने के लिए [Meta सुरक्षा सलाहकार बोर्ड](https://www.facebook.com/help/222332597793306?ref=ccs) के साथ-साथ बाहरी विशेषज्ञों की भी मदद लेते हैं. [बाल शोषण को रोकने के लिए हमारे द्वारा उपयोग की जा रही टेक्नोलॉजी](https://newsroom.fb.com/news/2018/10/fighting-child-exploitation/) के बारे में और जानें.

यह पोस्ट न करें:

**बच्चों का यौन शोषण**

ऐसा कंटेंट, एक्टिविटी या इंटरैक्शन, जिसमें बच्चों (असल में नाबालिगों, बच्चों या शिशुओं या कला, AI-जेनरेटेड कंटेंट, काल्पनिक किरदारों, गुड़िया आदि जैसी मनुष्यों जैसी दिखने वाली चीज़ों के साथ अवास्तविक चित्रण सहित) के यौन शोषण की धमकी दी गई हो, बच्चों का यौन शोषण दर्शाया हो, उसकी प्रशंसा की गई हो, उसका सपोर्ट किया गया हो, उससे जुड़े निर्देश दिए हों, उसके इरादे से जुड़े बयान दिए गए हों, उसमें शामिल होने की बात स्वीकार की गई हो या उनके लिंक शेयर किए गए हों. इनमें इनके अलावा और भी चीज़ें शामिल हैं:

* यौन संबंध
    * स्पष्ट यौन संबंध या मुख मैथुन, जिसमें मुँह या जननांग किसी अन्य व्यक्ति के जननांगों या गुदा में प्रवेश कर रहे हों या उनके संपर्क में हों, जहाँ कम से कम एक व्यक्ति के जननांग या गुदा दिख रहे हों.
    * अप्रत्यक्ष यौन संबंध या मुख मैथुन, जिसमें वह स्थिति भी शामिल होती है जब संपर्क होने वाला हो या सीधे तौर पर दिखाई न दे रहा हो.
    * जननांगों या गुदा को उत्तेजित करना, जिसमें वह स्थिति भी शामिल होती है जब वह गतिविधि होने वाली हो या सीधे तौर पर दिखाई न दे रही हो.
    * उपरोक्त किसी भी गतिविधि में पशु का शामिल होना.
* यौन सामग्री के साथ बच्चों का होना, जिनमें इनके अलावा और भी चीज़ें शामिल हैं:
    * बंधक बनाने का सामान
    * यौन उत्तेजना के संकेत
    * जननांगों या गुदा पर फ़ोकस
    * कामोत्तेजित वयस्क की उपस्थिति
    * यौन खिलौनों की मौजूदगी या यौन उत्तेजना, यौन सुख या यौन उत्पीड़न के लिए किसी ऑब्जेक्ट का उपयोग
    * कामुक परिधान
    * नग्न होना
    * सोच-समझकर चुने गए माहौल में (उदाहरण के लिए, बिस्तर पर) या प्रोफ़ेशनल तरीके से शूट किए गए (क्वालिटी/फ़ोकस/ऐंगल)
    * मुँह खुला रखकर चुंबन देना
    * मानव निपल्स को उत्तेजित करना और महिला स्तन को दबाना (स्तनपान के संदर्भ को छोड़कर)
    * अश्लील गतिविधि से संबंधित दूसरे प्रोडक्ट्स की उपस्थिति
* यौन कामोत्तेजना के संदर्भ में बच्चों की मौजूदगी वाला कंटेंट
* वह कंटेंट जो बाल यौन शोषण का सपोर्ट करता हो, उसे प्रमोट करता हो, उसकी वकालत करता हो या उसमें शामिल होने के लिए लोगों को प्रोत्साहित करता हो, बशर्ते उसकी चर्चा तटस्थ रूप से स्वास्थ्य के संदर्भ में न की गई हो
* ऐसा कंटेंट, जिसमें नाम या फ़ोटो के ज़रिए बाल यौन शोषण के कथित पीड़ितों की पहचान उजागर की जाती है या उनका मज़ाक बनाया जाता है

**यौन आग्रह**

जिस कंटेंट जिसमें बच्चों को प्रदर्शित करने वाले यौन कंटेंट या एक्टिविटी की माँग की जाती है, उसे इस रूप में परिभाषित किया जाता है:

* बाल यौन उत्पीड़न सामग्री (CSAM)
* असली या अवास्तविक बच्चों की नग्न फ़ोटो
* असली या अवास्तविक बच्चों की कामुक फ़ोटो

ऐसा कंटेंट जिसमें बच्चों से यौन संपर्क की माँग की जाती है

**बच्चों के साथ अनुचित इंटरैक्शन**

वह कंटेंट जिसमें बच्चों के साथ अनुचित इंटरैक्शन हो या जो ऐसा करने में मदद करता हो, जैसे कि:

* बच्चों के साथ यौन गतिविधि की व्यवस्था करना या उसकी योजना बनाना
* कामुक बातचीत करके या बच्चों को कामुक सामग्री ऑफ़र करके, दिखाकर या बच्चों से प्राप्त करके या माँगकर, जान-बूझकर यौन सामग्री के संपर्क में लाकर या प्राइवेट मैसेज के ज़रिए उन्हें यौन गतिविधि में शामिल होने के लिए ललचाना
* बच्चों के साथ प्राइवेट मैसेज के ज़रिए यौन बातचीत करना
* प्राइवेट मैसेज में बच्चों से यौन सामग्री लेना या इसकी माँग करना

**शोषण करने वाली अंतरंग फ़ोटो और ब्लैकमेल (सेक्सटॉर्शन)**

वह कंटेंट जिसमें इन तरीकों से असली बच्चों का शोषण करने की कोशिश की जाती है:

* असली या अवास्तविक अंतरंग फ़ोटो या निजी जानकारी उजागर कर देने की धमकी देकर ज़बरदस्ती पैसे, किसी काम को करने या अंतरंग फ़ोटो की माँग करना.
* निजी यौन बातचीत या असली या अवास्तविक अंतरंग फ़ोटो शेयर करना, शेयर करने की धमकी देना या ऐसा करने का इरादा जताना

**बच्चों को कामुक रूप में दिखाना**

* ऐसा कंटेंट (फ़ोटो, वीडियो, वास्तविक दुनिया की कलाकृति, डिजिटल कंटेंट और शाब्दिक चित्रण सहित) जो असली या अवास्तविक बच्चों को कामुक रूप में दिखाता हो
* असली या अवास्तविक बच्चों को कामुक रूप में दिखाने वाले ग्रुप, पेज और प्रोफ़ाइल

**बच्चों की नग्नता**

ऐसा कंटेंट, जो असली या अवास्तविक बच्चों की नग्नता को चित्रित करता हो, जिसमें नग्नता को इन रूपों में परिभाषित किया गया है:

* असली या अवास्तविक बच्चों के जननांगों की क्लोज़-अप फ़ोटो
* पूरी तरह नग्न असली या अवास्तविक छोटे बच्चे, जहाँ:
    * जननांग दिखाई देना, चाहे ये पारदर्शी कपड़ों से ढके हुए या अस्पष्ट तौर पर दिखाई दे रहे हों
    * गुदा और/या नितंब का पूरी तरह से नग्न क्लोज़-अप दिखाई देना
* पूरी तरह नग्न असली या अवास्तविक नाबालिग, जहाँ:
    * जननांग दिखाई दे रहे हों (इसमें जननांग के बालों या पारदर्शी कपड़ों से जननांग को अस्पष्ट करके दिखाना भी शामिल होता है)
    * गुदा और/या नितंबों की बहुत करीब से ली गई नग्न फ़ोटो
    * किसी बालिका के निप्पल दिखाना
    * गर्दन से घुटनों तक बिना कपड़ों के दिखाना - चाहे कोई जननांग या किसी बालिका के निप्पल नहीं दिखाई दे रहे हों
* उन मामलों को छोड़कर जहाँ अवास्तविक फ़ोटो का उपयोग स्वास्थ्य उद्देश्यों के लिए किया गया हो या वास्तविक दुनिया की कला में बच्चों की नग्नता का चित्रण कामुक तौर पर न किया गया हो

**बच्चों के साथ दुर्व्यवहार**

ऐसा वीडियो या फ़ोटो जिनमें बच्चों के साथ वास्तविक या अवास्तविक दुर्व्यवहार दिखाया गया हो, भले ही उसे शेयर करने का इरादा कुछ भी हो, जब तक कि ऐसी फ़ोटो किसी वास्तविक दुनिया की कला, कार्टून, मूवी या वीडियो गेम की न हो

बच्चों के साथ दुर्व्यवहार की प्रशंसा करने, उसका सपोर्ट करने, प्रमोट करने, वकालत करने, उसके बारे में निर्देश देने या उसमें शामिल होने का बढ़ावा देने वाला कंटेंट

बच्चों का यौन शोषण, दुर्व्यवहार और नग्नता (CSEAN) से जुड़ी हमारी पॉलिसीज़ का उल्लंघन करने वाले अकाउंट्स को हटाने के अलावा, हमारे रिव्यूअर्स और ऑटोमेटेड सिस्टम्स अवांछित या असुरक्षित इंटरैक्शन को रोकने में मदद करने के लिए कई तरह के सिग्नलों पर विचार करते हैं.

* हम वयस्कों के लिए अन्य अकाउंट से उनके इंटरैक्शन, उल्लंघन करने वाले कंटेंट की सर्च या उसके साथ इंटरैक्शन या उन कम्युनिटी की मेंबरशिप (जैसे ग्रुप्स) जिन्हें हमने हमारी पॉलिसी का उल्लंघन करने के कारण हटा दिया था, प्रोडक्ट और फ़ीचर्स की एक्सेस सीमित कर सकते हैं (जैसे कुछ खास अकाउंट को फ़ॉलो करने की क्षमता).

नीचे बताए गए कंटेंट पर हम चेतावनी स्क्रीन दिखाते हैं, ताकि लोगों को पता चल सके कि ऐसा कंटेंट परेशान करने वाला हो सकता है और ऐसे कंटेंट को देखने की योग्यता को अठारह वर्ष या इससे अधिक की उम्र वाले वयस्कों तक सीमित कर देते हैं:

* पुलिस अधिकारियों या सैन्यकर्मियों को बच्चों के साथ दुर्व्यवहार करते हुए दिखाने वाले वीडियो या फ़ोटो
* बच्चों के साथ दुर्व्यवहार करने की वीडियो या फ़ोटो, जब कानून लागू करने वाली संस्थाएँ, बच्चों की सुरक्षा करने वाली एजेंसियाँ या सुरक्षा करने वाले भरोसेमंद पार्टनर यह अनुरोध करते हैं कि हम किसी बच्चे को फिर से सुरक्षित स्थिति में लाने के स्पष्ट उद्देश्य के लिए कंटेंट को प्लेटफ़ॉर्म पर रहने दें

नीचे बताए गए कंटेंट के लिए हम एक संवेदनशीलता की स्क्रीन दिखाते हैं, ताकि लोगों को पता चल सके कि वह कंटेंट कुछ लोगों को विचलित कर सकता है:

* धार्मिक अनुष्ठानों के संदर्भ में किसी बच्चे को तेज़ी से पानी में डुबाते हुए दिखाने वाले वीडियो या फ़ोटो

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

नीचे दिए गए कंटेंट के लिए हम चेतावनी लेबल शामिल करते हैं, ताकि लोगों को पता चल सके कि कंटेंट संवेदनशील हो सकता है:

* किसी समाचार एजेंसी द्वारा पोस्ट किए गए फ़ोटो जिसमें अकाल, नरसंहार, युद्ध अपराधों या मानवता के खिलाफ अपराधों के संदर्भ में बाल नग्नता को दर्शाया गया हो, अगर इसमें उल्लंघन करने वाला कैप्शन शामिल नहीं है या इसे उल्लंघन के संदर्भ में शेयर किया गया हो तो ऐसी स्थिति में केंटेंट को हटा दिया जाता है

हम बच्चों के साथ होने वाले दुर्व्यवहार के बाद की परिस्थितियाँ दिखाने वाले दृश्यों को भी न्यूज़ मीडिया पार्टनर, NGO या सुरक्षा करने वाले अन्य भरोसेमंद पार्टनर द्वारा रिपोर्ट करने पर हटा सकते हैं.

हम ऐसे कंटेंट को हटा सकते हैं जो नाम या इमेज के अलावा अन्य तरीकों से बाल यौन शोषण के कथित पीड़ितों की पहचान करता है, अगर कंटेंट में ऐसी जानकारी शामिल है जिससे व्यक्ति की पहचान होने की संभावना है.

अगर नाबालिग की सुरक्षा को कोई खतरा हो, तो कानून लागू करने वाली संस्था, सरकार, भरोसेमंद पार्टनर द्वारा अनुरोध किए जाने पर या नाबालिग या नाबालिग के माता-पिता/लीगल गार्जियन द्वारा खुद कंटेंट की रिपोर्ट किए जाने पर, हम किसी नाबालिग की पहचान करने के उद्देश्य से बनाए गए कंटेंट को हटा सकते हैं.

[कम पढ़ेंऔर पढ़ें](https://transparency.fb.com/hi-in)

वयस्कों का यौन शोषण
===================

नीति की तर्कसंगतता

हम यौन-हिंसा और शोषण पर चर्चा करने और उसकी ओर ध्यान खींचने वाली जगह के रूप में अपनी सेवाओं के महत्व को समझते हैं. हमारा मानना है कि यह आपसी समझ और कम्युनिटी बनाने का महत्वपूर्ण हिस्सा है. इस बातचीत के लिए जगह बनाने और सुरक्षित माहौल को बढ़ावा देने की कोशिश में, हम ऐसी दुर्घटनाओं में बचे लोगों को उनके अनुभव शेयर करने का भी मौका देते हैं, लेकिन यौन हिंसा, यौन हमले या यौन शोषण का चित्रण करने, उसकी धमकी देने या उसे बढ़ावा देने वाले कंटेंट को हम हटा देते हैं. हम ऐसे कंटेंट को भी हटा देते हैं, जो सहमति न देने वाले पक्षों के साथ यौन कृत्यों का प्रदर्शन करता है, उनकी वकालत करता है या उनके साथ समायोजन करता है, ताकि बिना सहमति वाले यौन कृत्यों को बढ़ावा न मिले. इसके अलावा, अगर हमें किसी ऐसे कंटेंट के बारे में पता चलता है जिसमें बलात्कार की धमकी हो या उसे बढ़ावा दिया गया हो, तो हम कंटेंट को हटाने के अतिरिक्त उसे पोस्ट करने वाले अकाउंट को बंद कर सकते हैं और कानून लागू करने वाली संस्था के साथ मिलकर इस पर काम कर सकते हैं.

ऐसी दुर्घटनाओं में बचे लोगों की सुरक्षा के लिए, हम यौन हिंसा की घटनाओं को दिखाने वाली फ़ोटो और अंतरंग फ़ोटो को हटा देते हैं, जिन्हें इनमें दिखाए गए व्यक्ति (व्यक्तियों) की सहमति के बिना शेयर किया गया हो. जैसा कि परिचय में बताया गया है, ऑनलाइन सुरक्षा संबंधी मुद्दों से जुड़ी हमारी पॉलिसी और एन्फ़ोर्समेंट के बारे में चर्चा करने और इन्हें बेहतर बनाने के लिए हम बाहरी सुरक्षा विशेषज्ञों के साथ भी काम करते हैं और जब हमें उनसे यह जानकारी मिलती है कि कोई कंटेंट हानिकारक एक्टिविटी से जुड़ा हुआ है, तो हम उसे हटा सकते हैं. हमने [बिना सहमति के अंतरंग फ़ोटो शेयर होने की घटना से सुरक्षा के लिए हमारे द्वारा उपयोग की जाने वाली तकनीक](https://about.fb.com/news/2019/03/detecting-non-consensual-intimate-images/) और [हमारे काम की जानकारी देने वाले शोध](https://about.fb.com/news/2019/03/protecting-intimate-images/) के बारे में लिखा है. हमने, [आपकी सहमति के बिना शेयर की गई अंतरंग फ़ोटो की रिपोर्ट करने और उन्हें हटाने के लिए गाइड](https://about.fb.com/wp-content/uploads/2017/03/not-without-my-consent.pdf) भी दी है.

हम इन बातों की अनुमति नहीं देते हैं:

ऐसा कंटेंट जो बिना सहमति वाले यौन स्पर्श का चित्रण, उसकी वकालत करता हो या मज़ाक उड़ाता हो, जिसमें ये चीज़ें शामिल हैं:

* बिना सहमति वाले यौन स्पर्श का चित्रण करने वाली फ़ोटो (अवास्तविक लोगों का चित्रण करने वाली रियल-वर्ल्ड आर्ट को छोड़कर, जिसमें निंदा करने वाला या तटस्थ कैप्शन दिया गया हो)
* बिना सहमति वाले यौन स्पर्श का चित्रण करने वाली फ़ोटो को शेयर करने का प्रयास करने वाले या धमकी देने वाले बयान, उनकी माँग या पेशकश करने वाला कंटेंट
* बिना सहमति वाले यौन स्पर्श का चित्रण, बशर्ते उसे इस दुर्घटना में बचे किसी व्यक्ति द्वारा या उसके समर्थन में शेयर न किया गया हो
* बिना सहमति वाले यौन स्पर्श की वकालत (जिसमें आकांक्षापूर्ण और सशर्त बयान शामिल हैं) करने, उसे करने की धमकी देने या ऐसे काम में शामिल होने की बात स्वीकारने वाला कंटेंट
* बिना सहमति वाले यौन स्पर्श की अवधारणा या इस दुर्घटना में बचे लोगों को मज़ाक उड़ाने वाला कंटेंट
* किसी थर्ड पार्टी द्वारा शेयर किया गया ऐसा कंटेंट जिसमें यौन हमले से बचे लोगों की पहचान बताई गई हो और उससे बचे हुए किसी व्यक्ति ने उसकी रिपोर्ट की हो

ऐसा कंटेंट, एक्टिविटी या इंटरैक्शन जो यह करके लोगों का शोषण करने की कोशिश करते हैं:

* लोगों को उनकी अंतरंग फ़ोटो या वीडियो या अंतरंग जानकारी प्रकट करने की धमकी (सेक्सटॉर्शन) देकर उनसे ज़बरदस्ती पैसे, सहायता या अंतरंग फ़ोटो की माँग करना
* बिना पूछे शेयर की गई निजी पलों की फ़ोटो (NCII) शेयर करना, शेयर करने की धमकी देना, शेयर करने का इरादा जताना, इनकी पेशकश करना या माँग करना, जिनमें नीचे दी गई तीनों शर्तें पूरी होती हों:

* फ़ोटो नॉन-कमर्शियल हो और प्राइवेट सेटिंग में ली गई हो.
* फ़ोटो में मौजूद व्यक्ति (लगभग) नग्न हो, यौन गतिविधि में शामिल हो या किसी यौन मुद्रा में हो.
* इनमें से किसी भी संकेत से यह पता चलता हो कि फ़ोटो को शेयर करने की सहमति नहीं ली गई है:
    * बदले की भावना वाला संदर्भ (जैसे कि कैप्शन, कमेंट या पेज का शीर्षक).
    * स्वतंत्र सोर्स जैसे कि कानून लागू करने वाली संस्था के रिकॉर्ड, मीडिया रिपोर्ट्स (जैसे कि मीडिया द्वारा कन्फ़र्म की गई फ़ोटो की लीक) या NCII में बचे हुए व्यक्ति का जनप्रतिनिधि
    * फ़ोटो में दिखाए गए व्यक्ति या उस व्यक्ति की रिपोर्ट जिसका नाम और फ़ोटो में दिखाए गए व्यक्ति का नाम एक ही है.

* ऐप्लिकेशन, सेवाओं या निर्देशों के ज़रिए बिना पूछे शेयर की गई निजी पलों की अवास्तविक फ़ोटो (NCII) का प्रचार करना, शेयर करने की धमकी देना या उन्हें बनाने की पेशकश करना, भले ही कंटेंट में (लगभग) नग्न कमर्शियल या नॉन-कमर्शियल फ़ोटो शेयर न की गई हो
* किसी व्यक्ति के यौन अंगों (स्तन, पेट और जाँघों के बीच का भाग, नितंब या जाँघ) या यौन गतिविधि के समय किसी व्यक्ति की चुपचाप ली गई नॉन-कमर्शियल फ़ोटो. इस तरह की फ़ोटो को आम तौर पर "क्रीपशॉट" या "अपस्कर्ट" कहा जाता है और इसमें वे फ़ोटो और वीडियो शामिल होते हैं जिनमें फ़ोटो में दिखाए गए व्यक्ति का मज़ाक बनाया गया हो, उसे कामुक रूप से दिखाया गया हो या उसका नाम प्रकट किया गया हो.
* प्राइवेट सेक्शुअल चैट शेयर करना, शेयर करने की धमकी देना या शेयर करने का इरादा जताना, जहाँ इनमें से किसी भी संकेत से यह पता चलता हो कि शेयर करने की सहमति नहीं ली गई है:

* बदले की भावना का संदर्भ और/या धमकी का संदर्भ,
* स्वतंत्र स्रोत जैसे कि मीडिया कवरेज या कानून लागू करने वाली संस्था के रिकॉर्ड या
* फ़ोटो में दिखाए गए व्यक्ति या उस व्यक्ति की रिपोर्ट जिसका नाम और फ़ोटो में दिखाए गए व्यक्ति का नाम एक ही है

लाशों के साथ यौन कृत्य करने या जबरन कपड़े उतरवाने से जुड़ा कंटेंट, जिनमें ये शामिल हैं:

* लाशों के साथ यौन कृत्य करने या जबरन कपड़े उतरवाने का चित्रण करने वाली फ़ोटो (अवास्तविक लोगों का चित्रण करने वाली रियल-वर्ल्ड आर्ट को छोड़कर, जिसमें निंदा करने वाला या तटस्थ कैप्शन दिया गया हो)
* लाशों के साथ यौन कृत्य करने या जबरन कपड़े उतरवाने की फ़ोटो को शेयर करने का प्रयास करने वाले बयान, उनकी पेशकश, माँग या शेयर करने की धमकी देने वाला कंटेंट
* ऐसे बयान जिनमें लाशों के साथ यौन कृत्य करने या जबरन कपड़े उतरवाने की घटना का विवरण, उसकी वकालत, उसके बारे में आकांक्षापूर्ण या सशर्त बयान, उसे करने के इरादे वाले बयान या करने की अपील करने, उसमें शामिल होने की बात स्वीकारने, या उस दुर्घटना में बचे किसी व्यक्ति का मज़ाक उड़ाने वाला कंटेंट होता है

नीचे बताए गए कंटेंट के लिए हम एक संवेदनशीलता की स्क्रीन दिखाते हैं, ताकि लोगों को पता चल सके कि वह कंटेंट कुछ लोगों को विचलित कर सकता है:

ऐसी बातें या बयान, जिनमें बिना सहमति वाले यौन-स्पर्श (लिखित या मौखिक) का वर्णन शामिल हो, जिसमें केवल यौन क्रिया का नाम या उसका उल्लेख ही नहीं, बल्कि उसका और भी विवरण शामिल हो, अगर:

* दुर्घटना में बचे व्यक्ति द्वारा शेयर किया गया हो या
* इस दुर्घटना में बचे व्यक्ति का समर्थन करने या कृत्य की निंदा करने या संदर्भ/कैप्शन द्वारा सामान्य जागरूकता लाने के लिए किसी थर्ड पार्टी (दुर्घटना में बचे व्यक्ति के अलावा) द्वारा शेयर किया गया हो.

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

इस तरह के कंटेंट को हम 18 वर्ष से अधिक उम्र के लोगों तक सीमित रखते हैं और कुछ कंटेंट पर एक चेतावनी लेबल दिखाते हैं, जिसमें ये शामिल हैं:

* बिना सहमति वाले यौन स्पर्श का चित्रण करने वाला कंटेंट, जब

* जागरूकता बढ़ाने के लिए शेयर किया जाता है (मनोरंजन या सनसनी फैलाने के संदर्भ के बिना),
* इस दुर्घटना में बचे व्यक्ति की पहचान नहीं बताई जाती है और
* कंटेंट में नग्नता नहीं होती है

* बिना सहमति वाले काल्पनिक यौन स्पर्श का चित्रण करने वाला कंटेंट (मूवी ट्रेलर आदि), जब भरोसेमंद पार्टनर द्वारा जागरूकता बढ़ाने के लिए और सनसनी फैलाने के संदर्भ के बिना शेयर किया जाता है

अगर बिना सहमति वाले यौन स्पर्श दिखाने वाले कंटेंट को जागरूकता फैलाने के लिए शेयर किया गया है, उसका उद्देश्य मनोरंजन करना या सनसनी फैलाना नहीं है, उसमें पीड़ित या इस दुर्घटना में बचे व्यक्ति को पहचाना नहीं जा सकता है और कंटेंट में नग्नता नहीं है, तो हम ऐसे कुछ कंटेंट का दिखाई देना 18 वर्ष से ज़्यादा उम्र के लोगों तक सीमित कर सकते हैं और उसमें चेतावनी लेबल लगा सकते हैं.

बलात्कार या अन्य बिना सहमति वाले यौन स्पर्श की धमकी या वकालत करने वाले कंटेंट को हटाने की हमारी विस्तृत पॉलिसी के अलावा, हम पोस्ट करने वाले अकाउंट को भी बंद कर सकते हैं.

हम थर्ड पार्टी द्वारा शेयर किए गए किसी ऐसे कंटेंट पर भी एन्फ़ोर्स कर सकते हैं जिसमें यौन हमले से बचे व्यक्तियों की पहचान बताई गई हो और किसी अधिकृत प्रतिनिधि या भरोसेमंद पार्टनर ने उसकी रिपोर्ट की हो.

[कम पढ़ेंऔर पढ़ें](https://transparency.fb.com/hi-in)

हिंसा और उकसावा
===============

नीति की तर्कसंगतता

हमारा लक्ष्य संभावित ऑफ़लाइन हिंसा को रोकना है, जो हमारे प्लेटफ़ॉर्म पर मौजूद कंटेंट से संबंधित हो सकती है. हालाँकि, हम समझते हैं कि आम तौर पर लोग किसी को अपमानित करने या असहमति व्यक्त करने के लिए धमकी देते हुए या हिंसा की चेतावनी देते हुए गंभीर नहीं होते हैं या कैज़ुअल होते हैं, फिर भी हम गंभीर हिंसा के लिए उकसाने वाली या उसमें मदद देने वाली और सार्वजनिक या निजी सुरक्षा के लिए जानबूझकर खतरा पैदा करने वाली भाषा को हटा देते हैं. इसमें किसी व्यक्ति या लोगों के ग्रुप को उनकी किसी भी सुरक्षित विशिष्टता (विशिष्टताओं) या इमिग्रेशन स्टेटस के आधार पर हिंसा फैलाने वाली भाषा को शामिल किया जाता है. जब हमें लगता है कि किसी कंटेंट की वजह से किसी को शारीरिक नुकसान होने का जोखिम है या लोगों की सुरक्षा को सीधा खतरा है, तो हम ऐसे कंटेंट को निकाल देते हैं, अकाउंट्स बंद कर देते हैं और कानून लागू करने वाली संस्थाओं की मदद लेते हैं. हम सामान्य या जागरूकता फैलाने वाले कथनों और सार्वजनिक या व्यक्तिगत सुरक्षा के प्रामाणिक खतरे वाले कंटेंट में अंतर करने के लिए, भाषा और संदर्भ पर भी विचार करने की कोशिश करते हैं. यह तय करने के लिए कि कोई खतरा प्रामाणिक है या नहीं, हम व्यक्ति की सार्वजनिक दृश्यता और उसकी शारीरिक सुरक्षा के लिए जोखिम जैसी अतिरिक्त जानकारी पर भी विचार कर सकते हैं.

कुछ मामलों में, हम हिंसा की आकांक्षा वाली या सशर्त धमकियाें को देखते हैं, जिनमें आतंकवादियों और हिंसा करने वाले अन्य लोगों के खिलाफ़ हिंसा करने की उम्मीद ज़ाहिर की जाती है. (जैसे, “आतंकवादियों को मार दिया जाना चाहिए”, “मुझे आशा है कि वे आतंकवादियों को मार देंगे”). हम उन्हें प्रामाणिक नहीं मानते, जब तक उनके प्रामाणिक होने का कोई सबूत न दिया जाए.

हम इस तरह के कंटेंट हटा देते हैं:

हम कई टार्गेट के खिलाफ़ मिली हिंसा की धमकियों को हटा देते हैं. हिंसा की धमकियाँ ऐसे कथन या विज़ुअल होते हैं जिनमें किसी टार्गेट पर हिंसा का इरादा, महत्वाकांक्षा या आह्वान होता है और धमकियों को कई तरह के कथनों में व्यक्त किया जा सकता है, जैसे कि इरादे का कथन, कार्रवाई का आह्वान, तरफ़दारी, आशा की अभिव्यक्ति, महत्वाकांक्षापूर्ण कथन और सशर्त कथन.  
  
**हम तब धमकियों को प्रतिबंधित नहीं करते हैं, जब उसे जागरूकता लाने या निंदा करने के संदर्भ में शेयर किया जाता है, जब कॉन्टैक्ट स्पोर्ट के संदर्भ में कम गंभीर धमकियाँ दी जाती हैं या जब आतंकवादी ग्रुप जैसे हिसंक लोगों के खिलाफ़ कुछ खास तरह की धमकियाँ दी जाती हैं.**  
  
**सभी के लिए सामान्य सुरक्षा**  
हर कोई इन धमकियों से सुरक्षित है:

* हिंसा की ऐसी धमकियाँ, जिनसे किसी की जान जा सकती है (या अन्य तरह की बहुत गंभीर हिंसा हो सकती है)
* हिंसा की ऐसी धमकियाँ, जिनसे गंभीर चोट पहुँच सकती है (कुछ हद तक गंभीर हिंसा). भरोसेमंद होने पर, हम सार्वजनिक हस्तियों और ग्रुप के खिलाफ़ ऐसी धमकियों को हटा देते हैं, जो सुरक्षित विशिष्टताएँ पर आधारित नहीं होती हैं. साथ ही, हम किसी अन्य टार्गेट (सुरक्षित विशिष्टताएँ पर आधारित ग्रुप समेत) के खिलाफ़ ऐसी धमकियों को हटा देते हैं, भले ही वे भरोसेमंद हों या नहीं
* बहुत गंभीर या कुछ हद तक गंभीर हिंसा (लिखित या मौखिक रूप से की गई या अपराधी या सहयोगी द्वारा विज़ुअली दिखाई गई) को अंजाम देने की बात स्वीकारना, केवल उस स्थिति को छोड़कर जहाँ ये निंदा करने, खुद की सुरक्षा करने, लड़ाई वाले खेल (कुछ हद तक गंभीर) के संदर्भ में शेयर की गई हों या जब कानून लागू करने वाली संस्थाओं, सेना या राज्य की सुरक्षा के लिए नियुक्त कर्मचारी ने ऐसा किया हो
* अपहरण का चित्रण या उसकी धमकियाँ, अगर यह स्पष्ट हो कि वह कंटेंट पीड़ित या उनके परिवार की ओर से मदद करने की अपील के रूप में शेयर नहीं किया जा रहा हो या जानकारी देने, निंदा करने या जागरूकता बढ़ाने के उद्देश्यों के लिए शेयर नहीं किया जा रहा हो

**कानूनी रूप से वयस्क, सभी बच्चों, ज़्यादा जोखिम वाले व्यक्तियों और व्यक्तियों या ग्रुप को उनकी सुरक्षित विशिष्टताओं के आधार पर अतिरिक्त सुरक्षा:**  
सभी के लिए सामान्य सुरक्षा के अलावा, कानूनी रूप से वयस्क (जब खुद से रिपोर्ट करते हैं), बच्चों, अपनी सुरक्षित विशिष्टता (विशिष्टताओं) के आधार पर टार्गेट किए गए व्यक्ति या व्यक्तियों के ग्रुपों को कम गंभीर हिंसा की धमकियों से सुरक्षित रखा जाता है.

**अन्य हिंसा**  
ऊपर बताई गई सुरक्षा देने के अलावा, हम इन चीज़ों को हटा देते हैं:

* ऐसा कंटेंट जिसमें बहुत गंभीर हिंसा की माँग की जाती हो, ऑफ़र की जाती हो या ऐसी सेवाएँ ऑफ़र करना स्वीकार किया जाता हो (उदाहरण के लिए, हिटमैन, किराए के सैनिक, हत्यारे, महिला जननांग का अंगभंग) या इन सेवाओं के उपयोग की तरफ़दारी की जाती हो
* हथियार बनाने या उपयोग करने के निर्देश, जहाँ लोगों को गंभीर रूप से घायल करने या मारने का इरादा स्पष्ट तौर पर बताया गया हो या अंतिम परिणाम को दिखाने या प्रोत्साहित करने वाली फ़ोटो या वीडियो हो, बशर्ते कंटेंट का संदर्भ शैक्षणिक आत्मरक्षा (जैसे कि कॉम्बेट ट्रेनिंग, मार्शल आर्ट) और सैन्य ट्रेनिंग जैसा गैर-हिंसक न हो.
* विस्फोटक बनाने या उपयोग करने के निर्देश, बशर्ते कंटेंट का संदर्भ मनोरंजक उपयोग (जैसे कि आतिशबाज़ी और कमर्शियल वीडियो गेम, फ़िशिंग) जैसा गैर-हिंसक उद्देश्य न हो
* हथियार उठाने या किसी स्थान पर हथियार लाने या किसी स्थान (पूजा स्थलों, शैक्षणिक संस्थानों या मतदान केंद्रों या वोट गिने जाने के स्थान पर या चुनाव स्थल सहित, लेकिन इन तक सीमित नहीं) या ऐसे स्थानों में बलपूर्वक घुसने की धमकी, जहाँ कुछ समय के लिए हिंसा के ज़्यादा जोखिम का सिग्नल हो.
* वोटिंग, वोटर रजिस्ट्रेशन या चुनाव के एडमिनिस्ट्रेशन या परिणाम से जुड़ी हिंसा की धमकियाँ, भले ही उनका टार्गेट कोई न हो.
* लिंग आधारित हिंसा का महिमामंडन, चाहे वह इंटीमेट पार्टनर हिंसा हो या ऑनर आधारित हिंसा

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

हम इस तरह के कंटेंट हटा देते हैं:

* कानून लागू करने वाली संस्था के अधिकारियों या चुनावी अधिकारियों के खिलाफ़ धमकियाँ, भले ही उनका सार्वजनिक स्टेटस या धमकी की विश्वसनीयता कुछ भी हो.
* कोड किए गए कथन जिनमें हिंसा का तरीका स्पष्ट नहीं होता, लेकिन उसमें अस्पष्ट या निहित धमकी होती है, जैसा कि नीचे लिस्ट में दिए गए धमकी के संकेत और संदर्भ से जुड़े संकेत के मिले-जुले रूप द्वारा दिखाया जाता है.

* धमकी: कोड किया गया कथन है जो निम्न में से कोई एक है:

* बदला लेने के संदर्भ में शेयर किया गया कंटेंट (जैसे कि किसी रंजिश के बदले में दूसरों के खिलाफ़ हिंसा करने की इच्छा रखने वाले बयान या वे धमकियाँ जो असली, कथित या अनुमानित हों)
* हिंसा की ऐतिहासिक या काल्पनिक घटनाओं के संदर्भ (जैसे कि काल्पनिक स्थिति में या इतिहास में की गई हिंसा की ज्ञात ऐतिहासिक घटनाओं का संदर्भ देकर दूसरों को धमकी देने वाला कंटेंट)
* नुकसान पहुँचाने के लिए उकसाने वाली कार्रवाइयाँ (जैसे कि हिंसक कार्रवाइयाँ करने या उनमें शामिल होने के लिए दूसरों को आमंत्रित या प्रोत्साहित करने वाला कंटेंट)
* संवेदनशील जानकारी देने या शेयर करने वाला कंटेंट जिससे दूसरों पर हिंसा हो सकती हो (जैसे कि वह कंटेंट जो बताता हो कि उसमें निजी जानकारी है या हो सकती है जिससे हिंसा का खतरा और भी बढ़ सकता है. इसमें किसी व्यक्ति के घर के पते, ऑफ़िस या शैक्षणिक संस्थान के पते, रोज़ आने-जाने के रास्ते या मौजूदा लोकेशन की जानकारी बताना है)

* संदर्भ

* स्थानीय संदर्भ या विशेषज्ञता यह कन्फ़र्म करती है कि विचाराधीन कथन से तात्कालिक हिंसा हो सकती है.
* कंटेंट का टार्गेट या अधिकृत जनप्रतिनिधि हमें कंटेंट की रिपोर्ट करते हैं.
* टार्गेट कोई बच्चा है.

* पूजा स्थलों, शैक्षणिक संस्थानों या मतदान केंद्रों या वोट गिने जाने के स्थानों पर या चुनाव स्थल जैसे स्थानों, लेकिन इन तक सीमित नहीं (दूसरों को ऐसा करने के लिए प्रोत्साहित करना) या ऐसे स्थानों में हथियार लाने की अस्पष्ट धमकियाँ जहाँ कुछ समय के लिए हिंसा के ज़्यादा जोखिम का सिग्नल हो.
* चुनाव संबंधी भ्रष्टाचार, अनियमिताओं या पक्षपात के बारे में दावे या अटकलें, जब कंटेंट में हिंसा की धमकियों के संकेत भी होते हैं (जैसे कि हथियार उठाने या लाने की धमकियाँ, हथियार का विज़ुअल चित्रण, आगजनी, चोरी, तोड़-फोड़ का संदर्भ), जिसमें ये शामिल हैं:

* व्यक्ति (व्यक्तियों) को टार्गेट करना
* किसी खास लोकेशन (राज़्य या उससे छोटे) को टार्गेट करना
* जब टार्गेट स्पष्ट न हो

* चुनाव संबंधी सभाओं या ईवेंट के संदर्भ में, जब कंटेंट में हिंसा की धमकियों के संकेत भी होते हैं (जैसे कि हथियार उठाने या लाने की धमकियाँ, हथियार का विज़ुअल चित्रण, आगजनी, चोरी, तोड़-फोड़ का संदर्भ).
* जब नीचे दी गई शर्तें पूरी होती हों, तब आत्मरक्षा या दूसरे मनुष्य की रक्षा में उच्च या मध्यम गंभीर हिंसा की धमकियाँ.

* किसी व्यक्ति के खिलाफ़ (नाम या चेहरे से पहचाने गए लोगों, सुरक्षित विशिष्टताओं के आधार पर निशाना बनाए गए लोगों और बच्चों को छोड़कर)
* घर में प्रवेश या आपसी हिंसा के संदर्भ में, जो प्रतिक्रिया की गई हिंसा के अनुपात में हो और निकट भविष्य की धमकी हो
* अभिव्यक्ति पर संभावित असर को निकट भविष्य की हिंसा के जोखिम से ज़्यादा महत्व दिया जाता है

[कम पढ़ेंऔर पढ़ें](https://transparency.fb.com/hi-in)

नफ़रतपूर्ण आचरण
===============

नीति की तर्कसंगतता

हमारा मानना है कि लोग तब खुलकर अपनी बात रख पाते हैं और अन्य लोगों से कनेक्ट हो पाते हैं, जब उन्हें लगता है कि कोई भी व्यक्ति उनकी पहचान के आधार पर उनका विरोध नहीं करेगा. इसलिए हम Facebook, Instagram या Threads पर नफ़रतपूर्ण आचरण की परमिशन नहीं देते.

हम नफ़रतपूर्ण आचरण को विचारधारा या संस्थानों के खिलाफ़ नहीं, बल्कि लोगों के खिलाफ़ सीधे हमले के रूप में परिभाषित करते हैं, जिनका आधार ये चीज़ें हैं, जिन्हें हम सुरक्षित विशिष्टताएँ (PC) कहते हैं: नस्ल, प्रजाति, राष्ट्रीयता, दिव्यांगता, धार्मिक मान्यता, जाति, सेक्शुअल ओरिएंटेशन, लिंग, लैंगिक पहचान और गंभीर बीमारी. इसके अलावा, किसी अन्य सुरक्षित विशिष्टता के साथ रेफ़रेंस दिए जाने पर हम उम्र को भी एक सुरक्षित विशिष्टता मानते हैं. हम शरणार्थियों, प्रवासियों, अप्रवासियों और शरण चाहने वालों को बेहद गंभीर हमलों (नीचे टियर 1) से भी बचाते हैं. हालाँकि, हम इमिग्रेशन पॉलिसी पर कमेंट करने और उसकी आलोचना करने की परमिशन भी देते हैं. इसी तरह से हम कामकाज जैसी गैर-सुरक्षित विशिष्टताओं को भी कुछ सुरक्षा देते हैं, जब उनका रेफ़रेंस किसी सुरक्षित विशिष्टता के साथ दिया जाता है. कभी-कभी स्थानीय बोली के आधार पर हम कुछ खास शब्दों या वाक्यांशों को सुरक्षित विशिष्टताओं के लिए अक्सर उपयोग की जाने वाली प्रॉक्सी मानते हैं.

हम अमानवीय भाषा, गंभीर अनैतिकता या अपराध के आरोप और गालियाँ हटा देते हैं. हम हानिकारक रूढ़िवादिता के उपयोग को भी हटा देते हैं, इसे हम मनुष्यों से कमतर बताने वाली तुलना के रूप में परिभाषित करते हैं, इनका उपयोग ऐतिहासिक रूप से विशेष ग्रुप्स पर हमला करने, उन्हें डराने या उनका बहिष्कार करने के लिए किया जाता था और अक्सर उनका लिंक ऑफ़लाइन हिंसा से होता है. अंत में, हम गंभीर अपमानों, तिरस्कार या नफ़रत की अभिव्यक्तियों, कोसने वाले शब्दों और बहिष्कार या अलग करने के आह्वानों को तब हटा देते हैं जब उन्हें सुरक्षित विशिष्टता वाले लोगों के लिए उपयोग किया जाता है. गंभीरता के आधार पर इस भाषा को दो टियर में बाँटा गया है, जिनके बारे में नीचे बताया गया है.

हमें पता है कि लोग कभी-कभी ऐसा कंटेंट शेयर करते हैं, जिसमें गालियाँ या किसी अन्य व्यक्ति की भाषा होती है, लेकिन उसका उद्देश्य ऐसी भाषा की निंदा करना या उसकी रिपोर्ट करना होता है. अन्य मामलों में, हमारे स्टैंडर्ड का अन्यथा उल्लंघन करने वाली भाषा का उपयोग खुद के संबंध में या सशक्तिकरण लाने के उद्देश्य से भी किया जाता है. इस भाषा में गालियाँ शामिल हैं. हम इस तरह की अभिव्यक्ति को तब परमिशन देते हैं, जब वक्ता का इरादा स्पष्ट होता है. उद्देश्य स्पष्ट न होने पर, हम उनका कंटेंट हटा भी सकते हैं.

लोग कभी-कभी उन जगहों की ऐक्सेस की चर्चा करते समय सैक्स या लिंग एक्सक्लूसिव भाषा का उपयोग करते हैं जिन्हें अक्सर सैक्स या लिंग द्वारा सीमित किया जाता है, जैसे बाथरूम, खास स्कूल, खास सेना, कानून लागू करने वाली संस्था या शिक्षकों के रोल और स्वास्थ्य या सहायता समूह. अन्य मामलों में, वे राजनैतिक या धार्मिक विषयों की चर्चा के संदर्भ में बहिष्कार का आह्वान करते हैं या अपमानजनक भाषा का उपयोग करते हैं, जैसे ट्रांसजेंडर्स के अधिकारों, इमिग्रेशन या होमोसैक्शुएलिटी की चर्चा करते समय. अंत में, कभी-कभी लोग रोमांटिक ब्रेक-अप के संदर्भ में किसी खास लिंग को कोसते हैं. हमारी पॉलिसीज़ को इस तरह की भाषा को जगह देने के लिए बनाया गया है.

यह पोस्ट न करें:

**टियर 1**

लिखित या विज़ुअल तौर पर, उपरोक्त सुरक्षित विशिष्टताओं या इमिग्रेशन स्टेटस के आधार पर किसी व्यक्ति या लोगों के ग्रुप को निशाना बनाने वाला कंटेंट (उन सभी ग्रुप्स को छोड़कर जिनका वर्णन हिंसक अपराध या यौन अपराध करने वाले ग्रुप के रूप में किया गया हो या जो ग्रुप के आधे से कम लोगों का प्रतिनिधित्व करते हों):

* निम्न सहित पशुओं, पेथोजेन या जीवन के मनुष्य से कमतर रूपों से तुलना या सामान्यीकरण के रूप में नीचा दिखाने वाली भाषा:

* कीड़े (कॉकरोच, टिड्डियों सहित, लेकिन इन तक सीमित नहीं)
* सामान्य तौर पर पशु या विशेष प्रकार के पशु जिन्हें पारंपरिक तौर पर हीन माना जाता हो (इनके सहित, लेकिन इन तक सीमित नहीं: अश्वेत लोग और बंदर या बंदर जैसे जीव; यहूदी लोग और चूहे; मुसलमान लोग और सूअर; मैक्सिकन लोग और कीड़े)
* जीवाणु, विषाणु या रोगाणु
* अमानवीयता (इनके सहित लेकिन इन तक सीमित नहीं: असभ्य, शैतान, राक्षस)

* गंभीर अनैतिकता या अपराध के आरोप:

* यौन शिकारी और बालकामुक (इनके सहित लेकिन इन तक सीमित नहीं: बकरियों या सुअरों से यौन संबंध बनाने वाले मुसलमान)
* हिंसक अपराधी (इनके सहित लेकिन इन तक सीमित नहीं: आतंकवादी, हत्यारे)

* निम्न नुकसानों के आह्वान और आशाएँ (हिंसा के गंभीर या खास खतरों और आह्वानों की चर्चा हमारी हिंसा और उकसावे से जुड़ी पॉलिसी में की गई है):

* किसी बीमारी का संक्रमण करना
* किसी प्राकृतिक आपदा का अनुभव करना
* स्वयं को क्षति पहुँचाना या आत्महत्या करना
* बिना किसी अपराधी या तरीके के मृत्यु
* किसी अपराधी या देवता के बिना दुर्घटनाएँ और जान-माल के अन्य नुकसान

* नुकसानदेह रूढ़िवाद जो ऐतिहासिक रूप से डर या हिंसा से जुड़ा हो, जैसे ब्लैकफ़ेस; प्रलय से इंकार; इसमें दावा किया जाता है कि यहूदी लोग वित्तीय, राजनैतिक या मीडिया संस्थानों को कंट्रोल करते हैं; दलितों का मामूली मज़दूरों के रूप में संदर्भ; और अश्वेत लोगों की तुलना खेती के औज़ारों से करना.
* नफ़रत से भरे अपराधों की अवधारणा, घटनाओं या पीड़ितों का मज़ाक उड़ाना, भले ही फ़ोटो में किसी असली व्यक्ति को न दिखाया गया हो.
* बीमार या बीमारी का अनुभव कर रहे लोगों का उपहास करना.
* ऐसा कंटेंट जिसमें लोगों का वर्णन गालियों से किया जाता है या उन्हें नकारात्मक रूप से निशाना बनाया जाता है. गालियों को ऐसे शब्दों के रूप में परिभाषित किया गया है जो सुरक्षित विशिष्टताओं के आधार पर लोगों के विरुद्ध सहज रूप से बहिष्कार और भय का माहौल बनाते हैं, अक्सर इसलिए क्योंकि ये शब्द ऐतिहासिक रूप से भेदभाव, अत्याचार और हिंसा से जुड़े रहे हैं.

  

**टियर 2**

वह कंटेंट, जिसमें किसी व्यक्ति या लोगों के ग्रुप को उनकी किसी भी सुरक्षित विशिष्टता के आधार पर निशाना बनाया जाता है (लिखित या विज़ुअल रूप में):

* बहिष्कार करने या अलग करने के आह्वान या उनका समर्थन या बहिष्कार करने या अलग करने के कथन, जिन्हें इस रूप में परिभाषित किया गया है:

* सामान्य बहिष्कार, जिसका अर्थ है सामान्य रूप से बहिष्कार करना या अलग करना, जैसे “X को परमिशन नहीं है!”
* राजनैतिक बहिष्कार, जिसका अर्थ है राजनीति में भागीदारी या कैद के बारे में जिरह करने के अधिकार से वंचित करना या राजनैतिक अधिकार न देना.
* आर्थिक बहिष्कार, जिसका अर्थ है किसी व्यक्ति को आर्थिक अधिकारों का उपयोग करने से वंचित करना और श्रमिक बाज़ार में उसकी भागीदारी को सीमित करना. हम ऐसे कंटेंट को परमिशन देते जिसमें सेना, कानून लागू करने वाली संस्था या शिक्षकों की नौकरियों में लिंग के आधार पर सीमाएँ लागू करने के बारे में बहस की जाती हो. हम सेक्शुअल ओरिएंटेशन पर आधारित इसी तरह के कंटेंट को भी परमिशन देते हैं, जब कंटेंट धार्मिक मान्यताओं पर आधारित होता है.
* सामाजिक बहिष्कार, जिसका तात्पर्य कुछ जगहों (भौतिक और ऑनलाइन) और सामाजिक सेवाओं की ऐक्सेस देने से इंकार करना है. इसमें उन जगहों से सैक्स या लिंग आधारित बहिष्कार शामिल नहीं है जो सैक्स या लिंग के आधार पर सीमित होती हैं, जैसे रेस्टरूम, स्पोर्ट्स और स्पोर्ट्स लीग, स्वास्थ्य और सहायता समूह और खास स्कूल.

* अपमान, इन विषयों सहित:

* चरित्र, जिसमें बिना किसी सीमा के कायरता, बेईमानी, बुनियादी आपराधिकता और यौन स्वच्छंद संभोग या अन्य यौन अनैतिकता के आरोप शामिल हैं.
* मानसिक विशेषताएँ, जिसमें बिना किसी सीमा के मूर्खता, बौद्धिक क्षमता और मानसिक बीमारी के आरोप और विरासत में मिली बौद्धिक क्षमता के आधार पर सुरक्षित विशिष्टता वाले समूहों के बीच ठोस आधार के बिना तुलनाएँ शामिल हैं. हम मानसिक बीमारी या असामान्यता के आरोपों को तब परमिशन नहीं देते जब वे लिंग या सेक्शुअल ओरिएंटेशन, ट्रांसजेंडरिज़्म और होमोसेक्शुअलिटी के बारे में दी गई राजनैतिक और धार्मिक बातचीत और “अजीब” जैसे शब्दों के सामान्य अगंभीर उपयोग पर आधारित हो.
* अन्य मामलों में बिना किसी सीमा के किसी काबिल न होने, किसी उपयोग के न होने, कुरूप होने, मलीन होने के आरोप शामिल हैं.

* ऐसी भावनाएँ व्यक्त करना जिनमें यह संकेत हो कि किसी व्यक्ति के कारण कोई बीमारी होती है, जिनमें बिना किसी सीमा के “मुझे उल्टी करवाओ” शामिल हैं.
* रोमांटिक ब्रेक-अप के संदर्भ में कुछ ख़ास लिंग आधारित गालियों को छोड़कर, व्यक्ति विशेष को निशाना बनाकर गालियाँ देना, जिनकी इस तरह परिभाषित किया गया है:

* अपमान के इरादे से “fuck” या “fuck” के वेरिएशन का उपयोग, जैसे “Fuck the \[Protected Characteristic\]!”
* यौन गतिविधि में शामिल होने अथवा जननेंद्रिय, मलद्वार, मल, मूत्र से संबंधित गतिविधि करने की अपील वाले शब्द या वाक्यांश कहना, जिनमें ये शामिल हैं लेकिन इन्हीं तक सीमित नहीं हैं: मेरा लंड चूसो, मेरी गाँड चाटो, गू खाओ.

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

यह पोस्ट न करें:

* स्पष्ट रूप से लोगों की यौन रुचियाँ या लैंगिक पहचान को बदलने के लिए प्रोडक्ट या सेवाएँ देने वाला या इन्हें देने का ऑफ़र करने वाला कंटेंट.
* ऐसा कंटेंट जो सुरक्षित विशिष्टताओं से जुड़ी विचारधाराओं, संस्थानों, विचारों, प्रथाओं या विश्वास पर हमला करता हो, और जिनसे उस सुरक्षित विशिष्टता से जुड़े लोगों के खिलाफ़ तात्कालिक जान-माल का नुकसान, धमकी या भेदभाव होने की संभावना हो. Meta विभिन्न संकेतों को देखकर यह तय करता है कि कहीं किसी कंटेंट से किसी को नुकसान पहुँचने का खतरा तो नहीं है. इनमें ये शामिल हैं लेकिन इन्हीं तक सीमित नहीं हैं: तात्कालिक हिंसा या धमकी के लिए उकसाने वाला कंटेंट; क्या तनाव की कोई स्थिति चल रही है, जैसे चुनाव या कोई जारी टकराव; और क्या हाल ही के इतिहास में निशाना बनाए गए सुरक्षित ग्रुप के खिलाफ़ हिंसा का कोई मामला हुआ है. कुछ मामलों में हम इस बात पर भी विचार कर सकते हैं कि वक्ता सार्वजनिक हस्ती या कोई उच्च-पदाधिकारी है या नहीं.

कुछ मामलों में, हम ऐसे व्यंग्यात्मक कंटेंट को परमिशन दे देंगे, जो दूसरे संदर्भों में कम्युनिटी स्टैंडर्ड का उल्लंघन कर सकता है. कंटेंट को अनुमति केवल तभी दी जाएगी जब कंटेंट के उल्लंघन करने वाले हिस्सों में व्यंग्य किया जा रहा हो या उसमें किसी दूसरे व्यक्ति या चीज़ का उल्लेख उसका मज़ाक बनाने या आलोचना करने के लिए किया गया हो.

नोट: अगर आप यूरोपियन यूनियन के यूज़र हैं और अगर आपको ऐसा कंटेंट दिखाई दे रहा है जो आपके अनुसार आपके देश के नफ़रत फैलाने वाली भाषा से जुड़े कानूनों का उल्लंघन करता है, तो आप [Facebook](https://www.facebook.com/help/contact/319149701968527) या [Instagram](https://help.instagram.com/contact/406206379945942) को इसे कानूनी रूप से हटाने की रिक्वेस्ट सबमिट कर सकते हैं.

[कम पढ़ेंऔर पढ़ें](https://transparency.fb.com/hi-in)

धमकाना और उत्पीड़न
==================

नीति की तर्कसंगतता

धमकी देने और किसी व्यक्ति की पहचान बताने वाली जानकारी शेयर करने से लेकर, धमकी भरे मैसेज भेजने और दुर्भावनापूर्ण अनचाहा संपर्क कायम करने तक जैसी धमकाने और उत्पीड़न की घटनाएँ कई जगहों पर और कई अलग-अलग रूपों में होती हैं. हम इस तरह के व्यवहार को बिल्कुल भी बर्दाश्त नहीं करते हैं, क्योंकि इससे लोग Facebook, Instagram और Threads पर असुरक्षित महसूस करते हैं और उनके सम्मान को ठेस पहुँचती है.

सार्वजनिक हस्तियों और आम लोगों के लिए हमारी पॉलिसी अलग हैं, क्योंकि हम चर्चा करने की गुंज़ाइश रखना चाहते हैं, जिसमें अक्सर उन लोगों की आलोचनात्मक टिप्पणी शामिल होती है जिन्हें समाचारों में दिखाया जाता है या जिनकी सार्वजनिक ऑडियंस की संख्या बहुत ज़्यादा होती है. सार्वजनिक हस्तियों के मामलों में, हम गंभीर आक्षेपों के साथ-साथ कुछ ऐसे आक्षेपों को भी हटा देते हैं, जहाँ सार्वजनिक हस्तियों को सीधे किसी पोस्ट या कमेंट में टैग किया गया हो. हम राज्य और राष्ट्रीय स्तर के सरकारी अधिकारियों, इन कार्यालयों के राजनीतिक उम्मीदवारों, सोशल मीडिया पर दस लाख से ज़्यादा फ़ैन या फ़ॉलोअर वाले लोगों और बड़ा न्यूज़ कवरेज पाने वाले लोगों को सार्वजनिक हस्ती मानते हैं.

आम लोगों की सुरक्षा का हम और भी ज़्यादा ध्यान रखते हैं: हम उस कंटेंट को हटा देते हैं जो किसी को नीचा दिखाता हो या शर्मिंदा करता हो, जिनमें किसी की यौन गतिविधि के बारे में किए गए दावे जैसी चीज़ें शामिल हैं. हमें पता है कि नाबालिगों पर धमकाने और उत्पीड़न करने का भावनात्मक रूप से और भी गहरा असर पड़ सकता है, इसलिए हमारी पॉलिसी में 18 वर्ष से कम उम्र के यूज़र्स को और भी कड़ी सुरक्षा दी जाती है, चाहे उनका यूज़र स्टेटस कुछ भी हो.

यहाँ परिस्थिति और उद्देश्य भी मायने रखते हैं और हम लोगों को उस स्थिति में पोस्ट और शेयर करने की छूट देते हैं, जब यह स्पष्ट होता है कि कोई कंटेंट धमकी देने या उत्पीड़न की निंदा करने या उस पर ध्यान खींचने के लिए शेयर किया गया था. कुछ मामलों में हम चाहते हैं कि परेशान व्यक्ति खुद रिपोर्ट करे, ताकि हमें यह समझने में मदद मिले कि जिस व्यक्ति को निशाना बनाया गया है, वह परेशान या उत्पीड़ित महसूस कर रहा है. इस तरह के व्यवहार और कंटेंट की रिपोर्ट करने के अलावा, हम लोगों को इन समस्याओं से बचने के लिए [हमारे प्लेटफ़ॉर्म पर उपलब्ध टूल](https://www.facebook.com/safety/tools) का उपयोग करने के लिए प्रोत्साहित करते हैं.

हमारा एक [धमकी रोकथाम केंद्र](https://www.facebook.com/safety/bullying) भी है, जो उन किशोरों, माता-पिता और एजुकेटर के लिए एक संसाधन है, जो धमकी और अन्य विवादों से संबंधित समस्याओं के लिए सपोर्ट चाहते हैं. यह धमकी दिए जाने के बारे में महत्वपूर्ण बातचीत शुरू करने के तरीके की जानकारी के साथ ही सिलसिलेवार तरीके से गाइडेंस देता है. [यहाँ](https://about.fb.com/news/2018/10/protecting-people-from-bullying/) इस बारे में और जानें कि हम लोगों को धमकी और उत्पीड़न जैसी घटनाओं से बचाने के लिए क्या कर रहे हैं.

नोट: यह पॉलिसी उन लोगों पर लागू नहीं होती है, जो [खतरनाक लोगों और संगठनों से जुड़ी पॉलिसी](https://transparency.fb.com/policies/community-standards/dangerous-individuals-organizations/) के तहत नामित संगठनों का हिस्सा हैं या ऐसे लोग जिनकी सन 1900 के पहले मौत हो चुकी है.

**टियर 1: सभी लोगों के लिए लागू होने वाली सुरक्षा:**

* सभी लोगों को इनसे सुरक्षित रखा जाता है:
    * अनचाहे तौर पर संपर्क किए जाने से, जो:
        * बार-बार संपर्क करे या
        * जिससे यौन उत्पीड़न होता हो या
        * जिसमें बिना किसी पूर्व सूचना के बड़ी संख्या में लोगों को लक्ष्य बनाया गया है.
    * किसी विशेष व्यक्ति या कुछ लोगों के समूह को खुद को चोट पहुँचाने या आत्महत्या करने के लिए उकसाना.
    * किसी पर इसलिए हमला करना, क्योंकि वह यौन हमले, यौन शोषण, यौन उत्पीड़न या घरेलु हिंसा का शिकार हुआ है.
    * यौन गतिविधि में शामिल होने के इरादे से या इसकी वकालत करने के इरादे से बयान देना.
    * बहुत अश्लील कमेंट करना.
    * अपमानजनक यौन गतिविधि वाली फ़ोटो या ड्रॉइंग
    * यौन गतिविधि से संबंधित अपमानजनक शब्द (जैसे वेश्या, कुलटा) कहकर किसी व्यक्ति पर हमला करना.
    * ऐसे दावे करना कि हिंसक त्रासदी हुई ही नहीं है.
    * ऐसे दावे करना कि लोग किसी हिंसक त्रासदी या आतंकवादी हमले का शिकार होने के बारे में झूठ बोल रहे हैं, जिसमें ये दावे भी शामिल हैं कि वे:
        * किसी विशेष घटना के पीड़ित होने का नाटक या दिखावा कर रहे हैं या
        * घटना में अपनी भूमिका के बारे में लोगों को गुमराह करने के लिए पैसे लेते हैं या इसके लिए उन्हें काम पर रखा गया है.

* किसी व्यक्ति का प्राइवेट मोबाइल नंबर, निवास का पता, ईमेल एड्रेस या मेडिकल रिकॉर्ड (जैसा कि [प्राइवेसी के उल्लंघन से संबंधित पॉलिसी](https://transparency.fb.com/policies/community-standards/privacy-violations-image-privacy-rights/) में बताया गया है) रिलीज़ करने की धमकी देना.
* किसी को धमकाने और/या उत्पीड़न करने के लिए उकसाना या इन गतिविधियों में शामिल होने का इरादा जताने वाली बात कहना.
* वह कंटेंट, जिसमें किसी के मासिक धर्म, पेशाब, उल्टी या शौच करते हुए या इन क्रियाओं के बाद के दृश्य दिखाकर उन्हें और नीचा दिखाया गया हो या उनके प्रति घृणा व्यक्त की गई हो
* सभी को इन चीज़ों से सुरक्षित रखा जाता है, लेकिन वयस्क सार्वजनिक हस्तियों के लिए यह ज़रूरी है कि इस जानकारी को जानबूझकर ज़ाहिर किया जाना चाहिए:
    * मरने के लिए उकसाना और किसी स्वास्थ्य संबंधी समस्या से पीड़ित होने या उसके बढ़ने के पक्ष में बयान लेना.
    * मृत्यु या स्वास्थ्य संबंधी समस्या का जश्न मनाना या उसका मज़ाक उड़ाना.
    * यौन संबंधों से फैलने वाले संक्रमणों के बारे में दावे करना.
    * कद-काठी की वजह से किसी को हीन बताना.

**टियर 2: सभी नाबालिगों, आम लोगों और अचानक चर्चा में आई सार्वजनिक हस्तियों (जैसे कि ऐसे लोगों, जिनकी मुख्य प्रसिद्धि उनके सामाजिक कार्यों या पत्रकारिता तक सीमित हो या जिन्हें अप्रत्याशित तरीकों से प्रसिद्धि मिल गई हो) के लिए अतिरिक्त सुरक्षा:**

* सभी के लिए उपलब्ध सुरक्षाओं के अलावा, सभी नाबालिगों (सामान्य बच्चों और सावर्जनिक हस्तियों), आम लोगों और अचानक चर्चा में आई सार्वजनिक हस्तियों को इनसे सुरक्षित रखा जाता है:
    * सहमति के बिना यौन स्पर्श के संबंध में वयस्कों के विरुद्ध आपराधिक आरोपों के मामलों को छोड़कर यौन गतिविधि से संबंधित दावे करना.
    * किसी दूसरे वयस्क का यौन शोषण दिखाने वाला कंटेंट (नाबालिगों के यौन शोषण को [बच्चों का यौन शोषण, दुर्व्यवहार और नग्नता नीति](https://transparency.fb.com/policies/community-standards/child-sexual-exploitation-abuse-nudity/) में शामिल किया गया है).

* सभी नाबालिगों (सामान्य बच्चों और सावर्जनिक हस्तियों), आम लोगों और अचानक चर्चा में आई सार्वजनिक हस्तियों को इनसे सुरक्षित रखा जाता है, लेकिन नाबालिग सार्वजनिक हस्तियों के लिए यह ज़रूरी है कि उनके बारे में जानबूझकर यह जानकारी ज़ाहिर की जाए:
    * इनसे या इनके बारे में मनुष्यों से कमतर बताने वाली तुलना (लिखित या विज़ुअल तौर पर):
        * ऐसे जानवर और कीड़े, जिनमें अमानवीय जीव भी शामिल हैं, जिन्हें स्वाभाविक रूप से हीन माना जाता है.
        * बैक्टीरिया, वायरस, रोगाणु और बीमारियाँ.
        * ऐसी अजीव वस्तुएँ जिनमें कचरा, गंदगी, मल शामिल हैं.

* किसी ख़ास शारीरिक बनावट (नाक, कान आदि) को हाइलाइट करने के लिए, इनके आस-पास गोला बनाने या किसी और तरीके से उसकी ओर नकारात्मक ढंग से ध्यान आकर्षित करने के लिए बनाया गया कंटेंट.
* ऐसा कंटेंट, जिसे उसमें शामिल लोगों की शारीरिक कद-काठी या चारित्रिक विशेषताओं के आधार पर रैंक दी जाती है.
* वह कंटेंट, जिसमें किसी व्यक्ति को शारीरिक रूप से प्रताड़ित किए जाने के रूप में चित्रित करके नीचा दिखाया गया हो (इसमें लड़ाई के खेलों के संदर्भ वाले मामले शामिल नहीं होते हैं).

**टियर 3: आम नाबालिगों, आम लोगों और गैर-स्वैच्छिक रूप से जुड़ी नाबालिग सार्वजनिक हस्तियों के लिए अतिरिक्त सुरक्षा:**

* ऊपर दी गई सभी सुरक्षाओं के अलावा, सभी आम नाबालिगों, आम लोगों (जिन्हें खुद ही रिपोर्ट करना होगा) और गैर-स्वैच्छिक रूप से जुड़ी नाबालिग सार्वजनिक हस्तियों को इनसे सुरक्षित रखा जाता है:
    * व्यक्ति विशेष को निशाना बनाकर गालियाँ देना.
    * रोमांटिक संबंध, सेक्शुअल ओरिएंटेशन या लैंगिक पहचान के बारे में दावे करना.
    * ऐसे बयान, जिनमें किसी को अलग-थलग करने की अपील की गई हो, इरादा जताया हो, मंशा हो या सशर्त बयान हो या फिर किसी को अलग-थलग करने का सपोर्ट करने या उसमें साथ देने का बयान दिया हो.
    * वयस्कों के विरुद्ध आपराधिक आरोपों और बिज़नेस के रिव्यू के मामलों को छोड़कर नकारात्मक चरित्र या अक्षमता से संबंधित दावे करना.
    * वयस्कों के विरुद्ध आपराधिक आरोपों के संदर्भ को छोड़कर, किसी व्यक्ति के अस्तित्व को नकारने वाली अभिव्यक्तियाँ, नफ़रत या कंटेंट.

* खुद से रिपोर्ट करने पर, आम नाबालिगों, आम लोगों, और गैर-स्वैच्छिक रूप से जुड़ी नाबालिग सार्वजनिक हस्तियों को इनसे सुरक्षित रखा जाता है:
    * खुद के नाम से धमकाना.
    * हेरफेर करके बनाई गई अनचाही फ़ोटो.
    * शारीरिक कद-काठी के आधार पर अन्य सार्वजनिक, काल्पनिक या आम लोगों से तुलना करना.
    * धार्मिक पहचान या ईश-निंदा के दावे करना
    * उन पशुओं या कीड़े-मकोड़ों से तुलना करना, जिन्हें सांस्कृतिक तौर पर बौद्धिक या शारीरिक रूप से हीन नहीं माना जाता है (“चीता," “शेर").
    * तटस्थ या सकारात्मक शारीरिक वर्णन करना.
    * गैर-नकारात्मक चरित्र या सक्षमता के दावे करना.
    * यौन गतिविधि की कमी से संबंधित अपमानजनक शब्द कहकर किसी को आहत करना.

**टियर 4: सिर्फ़ आम नाबालिगों के लिए अतिरिक्त सुरक्षा:**

* नाबालिगों को हमारी पॉलिसी के तहत सबसे ज़्यादा सुरक्षा मिलती है. ऊपर दी गई सभी सुरक्षाओं के अलावा, आम नाबालिगों को इनसे सुरक्षित रखा जाता है:
    * आपराधिक या गैर-कानूनी व्यवहार के आरोप लगाना.
    * नाबालिगों के विरुद्ध शारीरिक हिंसा के वीडियो, जो किसी भी संदर्भ में शेयर किए गए हों.
    * महिलाओं से संबंधित अपशब्दों का अपमानजनक तरीके से उपयोग करना.

**पेजों, ग्रुप, ईवेंट और मैसेज के ज़रिए धमकाना और शोषण करना**

* टियर 1 से लेकर टियर 4 तक की सुरक्षा पेजों, ग्रुप, ईवेंट और मैसेज पर भी लागू होती हैं.

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

यह न करें:

* अनचाहे पेज, ग्रुप और ईवेंट के ज़रिए आम लोगों को निशाना बनाने वाला कंटेंट पोस्ट करना. जब निशाना बनाया गया व्यक्ति या उसका कोई अधिकृत प्रतिनिधि हमसे इस कंटेंट की रिपोर्ट करता है, तो हम इस कंटेंट को हटा देते हैं.
* ऊपर बताया गया वह कंटेंट पोस्ट करना जिसके कारण निशाना बनाए गए व्यक्ति को कंटेंट की रिपोर्ट करनी ही पड़े या जहाँ कंटेंट में ऐसा संकेत हो कि पोस्ट करने वाला व्यक्ति सीधे पीड़ित को निशाना बना रहा है (जैसे कि निशाना बनाए गए व्यक्ति को पोस्ट या कमेंट में टैग किया गया हो). अगर हमें निशाना बनाए गए व्यक्ति (जीवित या मृत) या उसके किसी अधिकृत प्रतिनिधि की ओर से कन्फ़र्मेशन मिलता है कि कंटेंट अनचाहा है, तो हम इस कंटेंट को हटा देंगे.
* हमारी पॉलिसी में जिसे धमकी और उत्पीड़न माना गया हो ऐसे व्यवहार में शामिल होने के लिए उकसाने या ऐसा करने का इरादा जताने वाला कंटेंट पोस्ट करना. जब हमें निशाना बनाए गए व्यक्ति या उसके किसी अधिकृत प्रतिनिधि की ओर से कन्फ़र्मेशन मिलता है कि कंटेंट अनचाहा है, तो हम उसे हटा देंगे.
* किसी सार्वजनिक हस्ती के बारे में कामुक कंटेंट पोस्ट करना. जब हमें निशाना बनाए गए व्यक्ति या उसके किसी अधिकृत प्रतिनिधि की ओर से कन्फ़र्मेशन मिलता है कि कंटेंट अनचाहा है, तो हम उसे हटा देंगे.
* किसी से इस तरह संपर्क करना जिसमें संपर्क किए गए व्यक्ति का यौन शोषण हो रहा हो. जब हमें संपर्क किए गए व्यक्ति या उसके किसी अधिकृत प्रतिनिधि की ओर से कन्फ़र्मेशन मिलता है कि संपर्क अनचाहे तौर पर किया गया है, तो हम अनचाहे तौर पर शेयर किए गए कंटेंट को हटा देंगे.
* ऐसी स्थिति में निर्देशित सामूहिक उत्पीड़न हटाना, जब:
    * किसी भी जगह से, 'असलियत में नुकसान होने के ज़्यादा जोखिम के दायरे में आने वाले लोगों' को निशाना बनाना, जिसे इस तरीके से परिभाषित किया गया है:
        * मानवाधिकार की रक्षा करने वाले लोग
        * नाबालिग
        * हिंसक घटनाओं/त्रासदियों के शिकार हुए लोग
        * चुनावों के दौरान जोखिम के दायरे में आने वाले देशों में विपक्षी दल के नेता
        * चुनाव अधिकारी
        * सरकार के आलोचक जिन्हें आलोचना करने की उनकी स्थिति के कारण निशाना बनाया गया हो
        * संघर्ष के क्षेत्रों में जातीय और धार्मिक अल्पसंख्यक
        * जोखिम के दायरे में आने वाले नामित और पहचानने योग्य समूह के सदस्य
    * इनबॉक्स या प्रोफ़ाइल जैसी निजी जगहों से किसी भी व्यक्ति को इन तरीकों से निशाना बनाना:
        * आम लोगों के लिए धमकी और उत्पीड़न के विरुद्ध बनाई गईं पॉलिसी का उल्लंघन करने वाला कंटेंट या,
        * सुरक्षित विशिष्टता पर आधारित आपत्तिजनक कंटेंट
* किसी भी जगह से किसी भी व्यक्ति को निशाना बनाने वाले
    * राज्य या राज्य संबंधी नेटवर्क के भाग के रूप में सामूहिक उत्पीड़न में लिप्त अकाउंट को बंद करना.
    * किसी भी जगह से किसी भी व्यक्ति को इन तरीकों से निशाना बनाने वाले विरोधी नेटवर्क:
        * आम लोगों के लिए धमकी और उत्पीड़न के विरुद्ध बनाई गई पॉलिसी का उल्लंघन करने वाला कंटेंट या,
        * सुरक्षित विशिष्टता के आधार पर उन्हें निशाना बनाने वाला कंटेंट या,
        * स्थानीय संदर्भ में किसी और तरीके से आपत्तिजनक माना जाने वाला कंटेंट या व्यवहार

[कम पढ़ेंऔर पढ़ें](https://transparency.fb.com/hi-in)

आत्महत्या, खुद को चोट पहुँचाना और भोजन करने संबंधी विकार
========================================================

नीति की तर्कसंगतता

हमारे ऐप का उपयोग करने वाले लोगों की सुरक्षा की हम बहुत परवाह करते हैं. हम नियमित रूप से आत्महत्या, खुद को चोट पहुँचाने वाले मामलों और भोजन करने संबंधी विकारों के विशेषज्ञों के साथ परामर्श करते हैं, ताकि हमारी पॉलिसी और एन्फ़ोर्समेंट में इससे जुड़ी जानकारी शामिल की जा सके. साथ ही, हम संकट में फँसे लोगों की मदद करने के लिए दुनिया भर के संगठनों के साथ मिलकर काम करते हैं.

हम लोगों को आत्महत्या करने, खुद को चोट पहुँचाने या भोजन करने संबंधी विकारों का जानबूझकर या अनजाने में महिमामंडन करने या उसका प्रचार करने की परमिशन नहीं देते, लेकिन हम लोगों को इन विषयों के बारे में चर्चा करने की परमिशन देते हैं, क्योंकि हम चाहते हैं कि हमारी सेवाएँ ऐसा स्थान बनें जहाँ लोग अपने अनुभव शेयर कर सकें, इन समस्याओं के बारे में जागरूकता बढ़ा सकें और एक-दूसरे से मदद माँग सकें. हम यह शर्त भी लगा सकते हैं कि यह कंटेंट, 18 वर्ष या उससे ज़्यादा उम्र के लोगों को ही दिखाई दे.

हम संदर्भ की परवाह किए बिना, ऐसे किसी भी कंटेंट को हटा देते हैं जो आत्महत्या करने, खुद को चोट पहुँचाने या भोजन करने संबंधी विकारों को प्रोत्साहित करता है, इसमें काल्पनिक कंटेंट जैसे कि मीम या फ़ोटो और खुद को चोट पहुँचाने वाला कोई भी आपत्तिजनक कंटेंट शामिल है. हम ऐसे कंटेंट को भी हटा सकते हैं जिसमें वज़न में भारी कमी लाने वाले व्यवहार अपनाने के निर्देश हों. हम ऐसा कंटेंट भी हटा देते हैं जो आत्महत्या, खुद को चोट पहुँचाने वाले मामलों या भोजन करने संबंधी विकारों के शिकार या पीड़ितों का मज़ाक उड़ाता है, साथ ही आत्महत्या या खुद को चोट पहुँचाने की घटना का रियल-टाइम चित्रण करता है. आत्महत्या, खुद को चोट पहुँचाने या भोजन करने संबंधी विकारों से रिकवरी से संबंधित कंटेंट की परमिशन है, लेकिन अगर उसमें परेशान करने वाली इमेजरी हो सकती है (जैसे कि ठीक होने के बाद के निशान), तो उसके ऊपर संवेदनशीलता वाली स्क्रीन दिखाई जाती है और हम उस कंटेंट को सिर्फ़ 18 वर्ष और उससे ज़्यादा उम्र के वयस्कों को ही दिखाएँगे.

जब लोग आत्महत्या, खुद को चोट पहुँचाने या भोजन करने संबंधी विकारों से जुड़ा कोई भी कंटेंट पोस्ट या सर्च करते हैं, तो हम उन्हें ऐसे स्थानीय संगठनों पर भेजते हैं जो उनकी मदद कर सकते हैं और अगर हमारी कम्युनिटी ऑपरेशन्स टीम को तात्कालिक खतरा दिखाई देता है, तो हम उनकी मदद करने के लिए स्थानीय आपातकालीन सेवाओं से संपर्क करेंगे. ज़्यादा जानकारी के लिए, [Meta सुरक्षा केंद्र](https://www.facebook.com/safety/wellbeing/suicideprevention) पर जाएँ.

लाइव कंटेंट के संदर्भ में विशेषज्ञों ने हमें बताया है कि अगर कोई कह रहा है कि वह लाइव स्ट्रीम पर आत्महत्या करना चाहता है, तो हमें कंटेंट को जितना हो सके उतने लंबे समय तक चलने देना चाहिए, क्योंकि जितनी देर तक वह व्यक्ति कैमरे के सामने बात करेगा, उसके दोस्त या परिवार के सदस्य को आपातकालीन सेवाओं को बुलाने का उतना ज़्यादा अवसर मिल पाएगा. हालाँकि, अन्य लोग इस कंटेंट को देखकर नकारात्मक रूप से प्रभावित न हों, इसके लिए हम इस लाइव स्ट्रीम को उस समय रोक देंगे, जब यह धमकी आत्महत्या की कोशिश में बदलने लगे. जैसा कि ऊपर कहा गया है, जब भी हमें ऐसा लगेगा कि कोई व्यक्ति खुद को चोट पहुँचाने जैसे किसी तात्कालिक खतरे में है, तो हम आपातकालीन सेवाओं से संपर्क करेंगे.

हम इन बातों की परमिशन नहीं देते हैं:

* ऐसा कंटेंट जो आत्महत्या, खुद को चोट पहुँचाने या भोजन करने संबंधी विकारों का प्रचार करता हो, उन्हें प्रोत्साहित, समन्वित करता हो या इनके लिए निर्देश प्रदान करता हो
* ऐसा कंटेंट जो ग्राफ़िक आत्महत्या, खुद को चोट पहुँचाना या भोजन करने संबंधी विकार दिखाता हो
* ऐसा कंटेंट जो आत्महत्या करने की कोशिश करते हुए व्यक्ति को या आत्महत्या से हुई मृत्यु की फ़ोटो दिखाता हो
* लोगो की इमेजरी जब उन्हें भोजन संबंधी विकारों से जुड़े शब्दों के साथ शेयर किया गया हो
* ऐसा कंटेंट जो पसलियों, कॉलर बोन (हंसली), जाँघों के बीच की दूरी, कूल्हे, अंदर की ओर सिकुड़े पेट, बाहर निकली हुई रीढ़ की हड्डी, स्कैपुला (कंधे की हड्डी), हाथों या पैरों में दिखाई देती हड्डियों या पोपले गाल दिखाने पर केंद्रित हो और जब उन्हें भोजन संबंधी विकारों से जुड़े शब्दों के साथ शेयर किया गया हो
* ऐसा कंटेंट जिसमें वज़न में भारी कमी लाने वाले व्यवहार अपनाने के निर्देश हों
* ऐसा कंटेंट जिसमें वज़न में भारी कमी लाने वाले व्यवहार अपनाना स्वीकार किया गया हो और जिसे भोजन संबंधी विकारों से जुड़े शब्दों के साथ शेयर किया गया हो
* ऐसा कंटेंट जिसमें भोजन पर रोकटोक लगाने वाले निर्देश हों और जिसे भोजन संबंधी विकारों से जुड़े शब्दों के साथ शेयर किया गया हो
* ऐसा कंटेंट जो आत्महत्या, खुद को चोट पहुँचाने वाले मामलों या भोजन संबंधी विकारों के उन शिकार या पीड़ित लोगों का मज़ाक उड़ाता है, जिन्हें या तो सार्वजनिक रूप से जाना जाता है या जिनके लिए ऐसा कहा जाता है कि वे आत्महत्या, खुद को चोट पहुँचाने या भोजन संबंधी विकारों का अनुभव है या अनुभव कर रहे हैं
* आत्महत्या या खुद को चोट पहुँचाने के संदर्भ में शरीर के बदलाव दिखाने वाली इमेजरी (जैसे कि टैटू, अंग छिदवाना, स्थायी टैटू बनवाना, खुद को सज़ा देना वगैरह)

नीचे बताए गए कंटेंट के लिए हम एक चेतावनी स्क्रीन दिखाते हैं, ताकि लोगों को पता हो कि वह कंटेंट उनके लिए संवेदनशील हो सकता है. हम ऐसे कंटेंट को देखने की शर्त भी 18 वर्ष या इससे अधिक उम्र के वयस्कों तक सीमित कर देते हैं:

* चिकित्सीय परिस्थिति में इच्छामृत्यु/सहायता प्राप्त आत्महत्या में शामिल व्यक्ति को चित्रित करने वाली फ़ोटो या वीडियो
* ऐसा कंटेंट जिसमें घाव के ठीक होने जैसे खुद को चोट पहुँचाने के पुराने उदाहरण दिखाए गए हों या खुद को चोट पहुँचाने, आत्महत्या या रिकवरी के संदर्भ में खुद को चोट पहुँचाने की बिना खून-खराबे वाली अन्य फ़ोटो हो.
* वह कंटेंट जिसमें पसलियों, कॉलर बोन (हंसली), जाँघों के बीच की दूरी, कूल्हे, अंदर की ओर सिकुड़े पेट, बाहर निकली हुई रीढ़ की हड्डी, स्कैपुला (कंधे की हड्डी), हाथों या पैरों में दिखाई देती हड्डियों या पोपले गाल को बीमारी के ठीक होने के संदर्भ में दिखाया गया हो.

![](https://static.xx.fbcdn.net/rsrc.php/v4/yh/r/3yRrWspEQ3r.png)

इस तरह के कंटेंट के लिए, हम लोगों को रिसोर्स देते हैं और उसे 18 वर्ष या उससे ज़्यादा उम्र के वयस्कों को ही दिखाते हैं:

* आत्महत्या, खुद को चोट पहुँचाने या भोजन संबंधी विकारों की लिखित या मौखिक स्वीकृति
* आत्महत्या या खुद को चोट पहुँचाने के संदर्भ में आत्महत्या के बारे में सोचने वाले अस्पष्ट, संभावित कथन या रेफ़रेंस (जिसमें निराश मन, अवसाद, मौत को बचने का रास्ता बताने वाले मीम या स्टॉक फ़ोटो या गहन, निराशाजनक विचारों पर ज़ोर देने वाली संस्कृति का कंटेंट शामिल है).

![](https://static.xx.fbcdn.net/rsrc.php/v4/yh/r/3yRrWspEQ3r.png)

इस तरह के कंटेंट को हम 18 वर्ष या उससे ज़्यादा उम्र के वयस्कों को ही दिखाते हैं:

* आत्महत्या, खुद को चोट पहुँचाने या भोजन संबंधी विकारों की कंसेप्ट की हँसी उड़ाना या उसे खारिज करना
* ऐसी बातें करना जिनमें आत्महत्या का ऐसा विवरण हो जिसमें आत्महत्या का नाम लेने या उसका उल्लेख करने या उसके बाद की घटनाओं से ज़्यादा जानकारी हो
* वज़न में भारी कमी लाने की आदतें अपनाने की स्वीकृति

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

* आत्महत्या या आत्महत्या के प्रयास का कन्फ़र्मेशन मिलते ही हम सुसाइड नोट हटा सकते हैं. हम कई कारकों का उपयोग करके सुसाइड नोट की पहचान करने की कोशिश करते हैं. इसमें नीचे बताए गए कारक शामिल हैं, लेकिन इन तक सीमित नहीं हैं:
    * परिवार या कानूनी जनप्रतिनिधि के अनुरोध,
    * मीडिया, कानून लागू करने वाली संस्था या अन्य थर्ड पार्टी सोर्स (जैसे कि सरकारी एजेंसियाँ, NGO) की रिपोर्ट्स या [आत्महत्या से संबंधित कंटेंट संपर्क फ़ॉर्म](https://www.facebook.com/help/contact/305410456169423/) या [Instagram संपर्क फ़ॉर्म](https://help.instagram.com/contact/383679321740945/).

[कम पढ़ेंऔर पढ़ें](https://transparency.fb.com/hi-in)

हिंसक और आपत्तिजनक कंटेंट
=========================

नीति की तर्कसंगतता

हम यह समझते हैं कि आपत्तिजनक और हिंसक फ़ोटो को लेकर लोगों की अलग-अलग संवेदनाएँ होती हैं. यूज़र्स को ऐसे कंटेंट से बचाने के लिए, हम सर्वाधिक आपत्तिजनक कंटेंट को हटा देते हैं और अन्य तरह के कंटेंट पर चेतावनी का लेबल लगा देते हैं ताकि क्लिक करने से पहले लोग यह जान जाएँ कि कंटेंट संवेदनशील हो सकता है. हम कम उम्र के यूज़र्स की ऐसा कंटेंट देखने की क्षमता सीमित कर सकते हैं जो शायद उनके लिए उपयुक्त न हो या उनकी उम्र के अनुसार न हो. ऐसा करके हम चाहते हैं कि यूज़र्स को उचित अनुभव मिले और साथ ही उन्हें खुद को व्यक्त करने की जगह भी मिले.

हम मानते हैं कि यूज़र्स, मानवाधिकार के दुरुपयोगों या सशस्त्र संघर्ष जैसे कृत्यों पर प्रकाश डालने या उनकी आलोचना करने के लिए कंटेंट को शेयर कर सकते हैं. जब कंटेंट को इस संदर्भ में शेयर किया जाता है, तो हमारी पॉलिसीज़ उस पर विचार करती हैं और उनके अनुसार चर्चा करने और जागरूकता फैलाने की परमिशन दी जाती है.

पेमेंट वाले विज्ञापनों को हम अतिरिक्त सुरक्षा देते हैं. जैसे कि ऐसा कंटेंट विज्ञापनों में चलाने लायक नहीं है जिसे संवेदनशील माना जाता है. हम विज्ञापनों में ऐसी फ़ोटो और वीडियो शामिल करने से भी रोकते हैं जो आघात पहुँचाने वाले, जघन्य या अन्यथा संवेदनशील होते हैं. ज़्यादा जानकारी के लिए, कृपया हमारे [विज्ञापन स्टैंडर्ड](https://transparency.meta.com/policies/ad-standards/objectionable-content/sensational-content) देखें.

यह पोस्ट न करें:

**लोगों की फ़ोटो या वीडियो**

गैर-चिकित्सीय संदर्भ में जीवित या मृत लोगों के वीडियो जिनमें यह दिखाया गया हो:

* अंगों का कटना.
* शरीर के भीतरी भाग, जैसे किसी जीवित या मृत व्यक्ति के खुले भीतरी अंग, हड्डियाँ या माँसपेशियों के टिशू.
* जलते हुए या झुलसे हुए लोग; या
* गला काटा जाना.

मृत्यु दंड की लाइव स्ट्रीम.

**दूसरों के कष्ट पर खुश होने वाली टिप्पणियाँ**

दूसरों के कष्ट पर खुश होने वाली टिप्पणियाँ ऐसी कमेंटरी होती है - जैसे कैप्शन या कमेंट - जिसमें किसी व्यक्ति या पशु की पीड़ा या अपमान पर खुशी या आनंद व्यक्त किया जाता है.

हम इन्हें हटा देते हैं

* ऐसी फ़ोटो और वीडियो पर की गई खुश होने वाली टिप्पणियाँ जिन पर इस पॉलिसी के तहत अन्यथा चेतावनी स्क्रीन लगाई जाती है और लोगों को सलाह दी जाती है कि कंटेंट परेशान करने वाला हो सकता है; बशर्ते फ़ोटो और वीडियो में आत्मरक्षा के तरीके न दिखाए गए हों (जैसे किसी ऐसे व्यक्ति का वीडियो जो किसी सशस्त्र डकैती से अपनी रक्षा कर रहा है) या उसका संदर्भ चिकित्सीय न हो (जैसे सर्जरी कर रहे किसी चिकित्सा पेशेवर की फ़ोटो).
* नीचे बताई गई ऐसी फ़ोटो या वीडियो पर की गई खुश होने वाली टिप्पणियाँ जिन पर इस पॉलिसी के तहत अन्यथा चेतावनी स्क्रीन लगाई जाती है और लोगों को सलाह दी जाती है कि कंटेंट संवेदनशील हो सकता है:
    * किसी व्यक्ति की हिंसक मृत्यु या जान जोखिम में डालने वाली घटना की फ़ोटो या वीडियो जब हिंसा का वह काम पुलिस का काम कर रहे यूनिफ़ॉर्म पहने किसी व्यक्ति द्वारा किया गया हो;
    * पुलिस का काम कर रहे यूनिफ़ॉर्म पहने किसी व्यक्ति द्वारा की गई बर्बरता की फ़ोटो या वीडियो (जैसे बलपूर्वक कैद किए गए लोगों पर हिंसा या घातक धमकी के काम);
    * मरे हुए और गर्भ के बाहर निकले हुए भ्रूणों और शिशुओं को दिखाने वाली फ़ोटो या वीडियो;
* फ़ोटो या वीडियो में दिखाए गए पशुओं की पीड़ा पर स्पष्ट रूप से खुश होने वाली टिप्पणियाँ और ऐसी फ़ोटो या वीडियो जिनमें जीवित पशुओं को मरते हुए दिखाया गया हो.
* इस पॉलिसी के तहत डिलीट कर दी गई या चेतावनी स्क्रीन लगाई गई फ़ोटो या वीडियो की पेशकश करना या माँगना, जब उसके साथ में दूसरों के कष्ट पर खुश होने वाली टिप्पणियाँ भी हों.

नीचे बताए गए कंटेंट के लिए हम एक चेतावनी स्क्रीन दिखाते हैं, ताकि लोगों को पता हो कि वह कंटेंट उनके लिए संवेदनशील हो सकता है. हम ऐसे कंटेंट को देखने की शर्त भी 18 वर्ष या इससे अधिक उम्र के वयस्कों तक सीमित कर देते हैं:

**लोगों की फ़ोटो या वीडियो**

चिकित्सीय संदर्भ में जीवित या मृत लोगों के वीडियो जिनमें यह दिखाया गया हो:

* अंगों का कटना.
* शरीर के भीतरी भाग, जैसे किसी जीवित या मृत व्यक्ति के खुले भीतरी अंग, हड्डियाँ या माँसपेशियों के टिशू.
* दाह संस्कार के संदर्भ सहित लोगों का जलना या झुलसना; या
* गला काटा जाना.

जीवित या मृत लोगों की फ़ोटो जिनमें ये दिखाया गया हो:

* अंगों का कटना.
* शरीर के भीतरी भाग, जैसे किसी जीवित या मृत व्यक्ति के खुले भीतरी अंग, हड्डियाँ या माँसपेशियों के टिशू.
* जलते हुए या झुलसे हुए लोग; या
* गला काटा जाना.

किसी व्यक्ति की हिंसक मृत्यु दिखाने वाली फ़ोटो या वीडियो (उनकी मृत्यु के पलों या बाद की घटनाओं सहित) या जिनमें कोई व्यक्ति जानलेवा घटना को महसूस कर रहा हो (जैसे किसी कार से टक्कर, बहुत ऊँचाई से गिरना या किसी अन्य संभावित रूप से घातक शारीरिक चोट का अनुभव करना).

किसी व्यक्ति को मृत्युदंड देते हुए दिखाने वाली फ़ोटो या वीडियो (लाइव स्ट्रीम को छोड़कर).

किसी व्यक्ति या लोगों के समूह पर की गई बर्बरता की फ़ोटो या वीडियो (जैसे बलपूर्वक कैद किए गए लोगों पर हिंसा या घातक धमकी के काम).

किसी व्यक्ति की त्वचा को भेदती हुई गैर-चिकित्सीय वस्तुओं की फ़ोटो या वीडियो (जैसे चाकू, कीलें या धातु की अन्य वस्तुएँ).

ऐसी फ़ोटो या वीडियो जिसमें किसी व्यक्ति के टूटे हुए दाँत, खून निकलते हुए दाँत, खून से सने निकले हुए दाँत दिखाए गए हों; या दाँतों या मसूढ़ों में कोई बाहरी वस्तु फंसाई गई हो.

गर्भ के बाहर निकले हुए मृत भ्रूणों और शिशुओं को दिखाने वाली फ़ोटो या वीडियो, अगर उस इमेज में कोई और व्यक्ति मौजूद नहीं है.

**जानवरों की फ़ोटो या वीडियो**

जीवित या मृत जानवरों की ऐसी फ़ोटो या वीडियो जिनमें अंगों का काटा जाना, भीतरी अंग, जलना या झुलसना या जीवित उबाला जाना दिखाया गया हो.

जीवित जानवरों को मारे जाते हुए दिखाने वाली फ़ोटो या वीडियो.

जीवित जानवरों पर बर्बरता के कृत्य करने वाले मनुष्यों की फ़ोटो या वीडियो (जैसे लात मारना, डुबोना या पंख नोचना).

नीचे बताए गए कंटेंट के लिए हम एक लेबल दिखाते हैं, ताकि लोगों को पता हो कि वह कंटेंट उनके लिए संवेदनशील हो सकता है:

**लोगों की फ़ोटो या वीडियो**

किसी व्यक्ति की हिंसक मृत्यु या जान जोखिम में डालने वाली घटना की फ़ोटो या वीडियो जब हिंसा का वह काम पुलिस का काम कर रहे यूनिफ़ॉर्म पहने किसी व्यक्ति द्वारा किया गया हो.

पुलिस का काम कर रहे यूनिफ़ॉर्म पहने किसी व्यक्ति द्वारा की गई बर्बरता की फ़ोटो या वीडियो (जैसे बलपूर्वक कैद किए गए लोगों पर हिंसा या घातक धमकी के काम).

इस तरह के कंटेंट को हम 18 वर्ष या उससे ज़्यादा उम्र के यूज़र्स को ही दिखाते हैं:

**लोगों की फ़ोटो या वीडियो**

ऐसी फ़ोटो या वीडियो जिनमें किसी मृत व्यक्ति को आंशिक या पूर्ण रूप से ढके हुए दिखाया गया हो, भले ही उसमें हिंसक मृत्यु का कोई स्पष्ट संकेत दिखाई न दे.

गर्भ के बाहर निकले हुए मृत भ्रूणों और शिशुओं को दिखाने वाली फ़ोटो या वीडियो, अगर उस इमेज में कोई और व्यक्ति भी मौजूद है.

टीकाकरण, एक्यूपंचर या ड्राय-निडलिंग, टैटू बनाने या छेदने के संदर्भ को छोड़कर किसी व्यक्ति की त्वचा को भेदती हुई सुइयाँ दिखाती फ़ोटो या वीडियो.

चिकित्सा के संदर्भ में घायल लोगों को दिखाने वाली फ़ोटो या वीडियो, जब वे दर्द या परेशानी में दिखाई दे रहे हों, चोटिल हों या उनके चेहरे और/या हाथों में चिकित्सा वाली नली लगी हो.

ऐसी फ़ोटो या वीडियो जिनमें मानव अपशिष्ट और शारीरिक द्रव्य दिखाए गए हों (जैसे मल, मूत्र, उल्टी, कान का मैल, म्यूकस, त्वचीय निकासी के उपोत्पाद या रक्त).

ऐसी फ़ोटो या वीडियो जिनमें वाहनों को जलते या फटते हुए दिखाया गया हो या किसी तेज़ गति वाले वाहन के अन्य वस्तुओं से टकराते या उसके बाद की स्थिति को दिखाया गया हो, जहाँ वाहन अपने मार्ग से हट गया हो और / या वाहन के ड्राइवर या यात्री के बैठने की जगहों को गंभीर नुकसान हुआ हो.

**जानवरों की फ़ोटो या वीडियो**

जीवित या मृत जानवरों की फ़ोटो या वीडियो, जिसमें स्पष्ट रूप से रक्त दिखाई दे रहा हो.

जन्म देने के संदर्भ में जानवरों को दिखाने वाली फ़ोयो या वीडियो (जैसे जब उनमें रक्त या आंतरिक अंग दिखाई दे रहे हों).

जीवित या मृत जानवरों की ऐसी फ़ोटो या वीडियो जिनमें उनकी भीतर से कीड़े निकलते हुए दिखाई दे रहे हों (जैसे भुनगे या कृमि).

दर्द महसूस कर रहे घायल जानवरों को दिखाने वाली फ़ोटो या वीडियो.

**काल्पनिक फ़ोटो या वीडियो**

इन संदर्भों में काल्पनिक लोगों को दिखाने वाली फ़ोटो या वीडियो:

* अंगविच्छेद;
* भीतरी भागों का दिखाई देना, जैसे भीतरी अंगों, हड्डियों या माँसपेशियों के टिशू दिखाई देना;
* जलते हुए या झुलसे हुए लोग;
* गला काटा जाना; या
* हिंसक मृत्यु या जान खतरे में डालने वाली घटनाएँ.

काल्पनिक लोगों की असली जैसी लगने वाली फ़ोटो या वीडियो (जो किसी असली व्यक्ति की फ़ोटो या वीडियो जैसी हो या उससे काफ़ी हद तक मिलती हो) और जिसका संदर्भ ये हो:

* त्वचा को भेदती हुई गैर-चिकित्सीय वस्तुएँ (जैसे चाकू, कीलें या धातु की अन्य वस्तुएँ);
* मानव अपशिष्ट और शारीरिक द्रव्य (जैसे मल, मूत्र, उल्टी, कान का मैल, म्यूकस, त्वचीय निकासी के उपोत्पाद), रक्त को छोड़कर.
* मृत शिशु और गर्भ के बाहर निकले हुए भ्रूण;

ऐसी फ़ोटो या वीडियो जिनमें इन संदर्भों में जानवरों को काल्पनिक, लेकिन असली की तरह लगने वाले रूप में दिखाया गया हो:

* अंगविच्छेद;
* भीतरी भागों का दिखाई देना, जैसे भीतरी अंगों, हड्डियों या माँसपेशियों के टिशू दिखाई देना;
* जलते हुए या झुलसे हुए जानवर;
* जीवित उबाले जाते हुए जानवर;
* रक्त की मौजूदगी;
* जीवित जानवरों को मारे जाते हुए दिखाना;
* जीवित जानवरों पर बर्बरता के कृत्य करते लोग (जैसे लात मारना, डुबोना या पंख नोचना);
* दर्द महसूस कर रहे घायल जानवर
* ऐसे जानवर जिनके भीतर से कीड़े निकलते हुए दिखाई दे रहे हों (जैसे भुनगे या कृमि).

नीचे दिए गए कम्युनिटी स्टैंडर्ड को लागू करने के लिए, हमें अतिरिक्त जानकारी और/या संदर्भ की ज़रूरत होती है:

हम इन बातों की परमिशन नहीं देते हैं:

किसी व्यक्ति की हिंसक मृत्यु दिखाने वाली फ़ोटो या वीडियो या ऑडियो, जहाँ व्यक्ति की मृत्यु को कानून लागू करने वाली संस्था के रिकॉर्ड, मृत्यु प्रमाणपत्र, भरोसेमंद पार्टनर की रिपोर्ट या मीडिया रिपोर्ट द्वारा कन्फ़र्म किया गया हो और मृत व्यक्ति के परिवार के किसी सदस्य ने उसे हटाने की रिक्वेस्ट की हो.

विरोध प्रदर्शन स्वरूप आत्मदाह के संदर्भ में झुलसे या जलते हुए व्यक्ति का वीडियो.

हम इनकी परमिशन दे सकते हैं:

किसी व्यक्ति की हिंसक मृत्यु या जानलेवा घटना की फ़ोटो या वीडियो जब व्यक्ति को जान-बूझकर न दिखाया गया हो

[कम पढ़ेंऔर पढ़ें](https://transparency.fb.com/hi-in)