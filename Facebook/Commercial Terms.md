  

**Meta की वाणिज्यिक शर्तें ("वाणिज्यिक शर्तें")**

ये वाणिज्यिक शर्तें, बिज़नेस या वाणिज्यिक उद्देश्य के लिए [Meta प्रोडक्ट](https://www.facebook.com/help/1561485474074139?ref=commercial_terms) (या "**प्रोडक्ट**") की एक्सेस या उपयोग पर लागू होती हैं (उस जगह के अलावा जहाँ हम यह निर्दिष्ट करते हैं कि Facebook प्रोडक्ट की एक्सेस या उपयोग की स्थिति में ये वाणिज्यिक शर्तें नहीं बल्कि अलग शर्तें लागू होंगी). बिज़नेस या वाणिज्यिक उद्देश्यों में, विज्ञापनों का उपयोग करना, प्रोडक्ट की बिक्री, ऐप बनाना, पेज मैनेज करना, बिज़नेस के उद्देश्यों के लिए ग्रुप मैनेज करना या हमारी मूल्यांकन सेवाओं का उपयोग करना शामिल है, निकाय के प्रकार पर ध्यान दिए बिना.

आप यह सुनिश्चित करने पर सहमत हैं कि किसी भी थर्ड पार्टी की ओर से आप जिस भी बिज़नेस या वाणिज्यिक उद्देश्य के लिए Meta के प्रोडक्ट को एक्सेस करते हैं या उसका उपयोग करते हैं, वह इन वाणिज्यिक शर्तों सहित उपयोग की लागू शर्तों, [Meta की सेवा की शर्तों](https://www.facebook.com/legal/terms/) (“**शर्तों**”) और किन्हीं भी लागू पूरक शर्तों का पालन करेगी और आप यह प्रतिनिधित्व करते हैं और वारंटी देते हैं कि आपके पास उस थर्ड पार्टी को इन शर्तों से बाध्य करने का अधिकार है.

जैसा कि नीचे विस्तारपूर्वक वर्णित किया गया है, अगर आप अमेरिका के निवासी हैं या आपका बिज़नेस अमेरिका में मौजूद है, तो इन वाणिज्यिक शर्तों के अनुसार, आपके और हमारे बीच के अधिकतर विवादों का समाधान व्यक्तिगत आधार पर बाध्यकारी मध्यस्थता द्वारा किया जाना चाहिए; सामूहिक मुकदमों और निर्णायक समिति द्वारा सुनवाई की अनुमति नहीं है.

* **लाइसेंस:** जैसा कि हमारी शर्तों के _“वे अनुमतियाँ, जो आप हमें देते हैं”_ अनुभाग में बताया गया है, आप हमें बौद्धिक संपदा अधिकारों में सम्मिलित ऐसे कंटेंट (जैसे फ़ोटो या वीडियो) का लाइसेंस देते हैं, जिसे आप हमारे Meta के प्रोडक्ट पर या उसके संबंध में शेयर करते हैं, पोस्ट करते हैं या अपलोड करते हैं. वह लाइसेंस Meta के प्रोडक्ट की किसी भी एक्सेस या उपयोग के लिए, उस कंटेंट पर लागू होता है, जिसे आप या आपकी ओर से कोई व्यक्ति (जैसे आपकी वह एजेंसी जो आपके लिए विज्ञापन देती है या आपका सेवा प्रदाता जो आपके लिए आपके पेज के कंटेंट को मैनेज करता है) किसी Meta प्रोडक्ट पर या उसके संबंध में उपलब्ध कराता है. आप यह भी सुनिश्चित करेंगे, कि आपके पास आपके (या आपकी ओर से किसी अन्य व्यक्ति के द्वारा) द्वारा हमें वाणिज्यिक शर्तों और सभी लागू पूरक शर्तों के तहत दिए जाने वाले लाइसेंस और अधिकार देने के लिए, सभी ज़रूरी अधिकार हैं या आपने उन्हें प्राप्त कर लिया गया है, इसमें Meta के प्रोडक्ट के अंतर्गत आपका कंटेंट प्रदर्शित करने, वितरित करने और डिलीवर करने की परमिशन शामिल है.
  
* **कानून का अनुपालन:** आप यह प्रतिनिधित्व करते हैं और वारंटी देते हैं कि आप सभी लागू कानूनों, नियमों और विनियमों का पालन करके बिज़नेस या वाणिज्यिक उद्देश्यों के लिए Meta के प्रोडक्ट को एक्सेस और उपयोग करते हैं. आप यह भी प्रतिनिधित्व करते हैं कि आप जहाँ आवश्यक हो, क्षेत्र के अनुसार फ़िल्टर और आयु के अनुसार नियंत्रित की गई एक्सेस सहित सभी लागू कानूनों, नियमों और विनियमों के अनुसार अपने कंटेंट और ऐप की एक्सेस प्रतिबंधित करेंगे. हमारी शर्तों के तहत Meta के प्रोडक्ट का उपयोग करने वाले योग्य व्यक्ति के बारे में आवश्यकताओं के अतिरिक्त और उन्हें सीमित किए बिना, अगर आप किसी ऐसे देश में स्थित हैं, जो अमेरिका के कानूनों (या आप पर लागू समान कानूनों) के तहत व्यापार प्रतिबंध के अधीन हैं, तो आप Meta के प्रोडक्ट पर वाणिज्यिक गतिविधियों में तब तक शामिल नहीं हो सकते हैं, जब तक आपको लागू कानूनों द्वारा इसका अधिकार नहीं दिया जाता है. अगर आपका नाम विशेष रूप से निर्धारित नागरिकों की अमेरिकी ट्रेज़री विभाग की लिस्ट (या इसके समान किसी लिस्ट) में दर्ज है, तो आप Meta के प्रोडक्ट पर किसी वाणिज्यिक या व्यावसायिक गतिविधि (जैसे विज्ञापन या भुगतान) में शामिल नहीं हो सकते हैं. इसके अलावा अगर आप पर लागू कानून के तहत प्रोडक्ट, सेवाएँ या सॉफ़्टवेयर प्राप्त करने पर प्रतिबंध लगाया गया है, तब भी आप Meta के प्रोडक्ट को एक्सेस नहीं कर सकते हैं या उनका उपयोग नहीं कर सकते हैं.
  
* **डेटा संबंधी प्रतिबंध:** आप हमें पूरक शर्तों या पॉलिसी द्वारा प्रतिबंधित जानकारी नहीं भेज सकते. साथ ही आप हमें ऐसी जानकारी नहीं भेज सकते या लोगों से ऐसी जानकारी एकत्र करने में Meta के किसी प्रोडक्ट का उपयोग नहीं कर सकते: (i) जिसके बारे में आप जानते हैं या आपको उचित रूप से जानना चाहिए कि वह 13 वर्ष से कम उम्र के बच्चों के बारे में है; या (ii) जिसमें स्वास्थ्य, वित्त, बायोमेट्रिक या इस तरह की संवेदनशील जानकारी वाली अन्य श्रेणियाँ शामिल हों (लागू कानून के तहत संवेदनशील के रूप में परिभाषित किसी भी जानकारी सहित); उन मामलों को छोड़कर जहाँ (a) उस Meta प्रोडक्ट के लिए शर्तें विशेष रूप से इसके लिए अनुमति देती हैं या (b) आप स्पष्ट रूप से हमारे साथ होने वाले वित्तीय लेनदेन करने के उद्देश्य से या Meta प्रोडक्ट द्वारा इसकी अनुमति होने पर वित्तीय जानकारी भेज रहे हैं.
  
* **दायित्व की सीमाएँ:** हमारी शर्तों के _“दायित्व की सीमाएँ”_ सेक्शन के अलावा और इसके दायरे को सीमित किए बिना, आप इस बात पर सहमत हैं कि हम थर्ड पार्टी के किसी भी एक्शन, सेवाओं, कंटेंट या डेटा के लिए ज़िम्मेदार नहीं हैं, और आप हमें, हमारे निदेशकों, अधिकारियों, कर्मचारियों और एजेंटों को ऐसी थर्ड पार्टियों के विरुद्ध या उनसे संबंधित ऐसे सभी ज्ञात या अज्ञात, किसी भी दावे और क्षतियों से मुक्त करते हैं.  
      
    अगर आप कैलिफ़ोर्निया के निवासी हैं, तो आप कैलिफ़ोर्निया नागरिक संहिता § 1542 का अधित्याग करने पर सहमत हैं, जिसमें यह बताया गया है कि:  
      
    एक सामान्य रिलीज की सीमा में वे दावे नहीं आते हैं जिन्हें क्रेडिटर नहीं जानते या रिलीज के जारी होने के समय अपने पक्ष में होने का संदेह करते हैं, जो कि अगर उसके द्वारा ज्ञात हों, तो ऋणदाता के साथ उसके निपटान को महत्वपूर्ण रूप से प्रभावित कर सकते हैं.  
      
    Meta के प्रोडक्ट की किसी भी एक्सेस या उपयोग, शर्तों (बिज़नेस या वाणिज्यिक उद्देश्यों के लिए Meta के प्रोडक्ट की किसी भी एक्सेस या उपयोग के लिए), या इन वाणिज्यिक शर्तों से उत्पन्न या उससे संबंधित हमारा संपूर्ण दायित्व एक सौ डॉलर ($100) से ज़्यादा या उस राशि से ज़्यादा नहीं होगा, जिसका भुगतान आपने हमें पिछले बारह महीनों में किया है.
  
* **विवाद:**
    
      
    * थर्ड पार्टी दावे: अगर कोई व्यक्ति Facebook पर या अन्य Meta प्रोडक्ट पर आपकी सेवाओं, एक्शन, कंटेंट या जानकारी के संबंध में या Meta के प्रोडक्ट के आपके उपयोग के संबंध में हमारे विरुद्ध कोई दावा करता है, कार्रवाई करता है या कोई विवाद उत्पन्न करता है, तो आप ऐसे किसी भी दावे, कार्रवाई या विवाद से संबंधित सभी क्षतियों, हानियों और खर्चों के लिए और उनके संबंध में, चाहे वे किसी भी प्रकार के हों (उचित कानूनी शुल्कों और लागतों सहित) हमारी क्षतिपूर्ति करने और हमें हानिरहित बनाए रखने पर सहमत होते हैं.  
          
        
    * वाणिज्यिक दावे: नीचे दिए गए सेक्शन 5.c और 5.d, आपके और Meta के बीच, बिज़नेस या वाणिज्यिक उद्देश्यों (“**वाणिज्यिक दावे**”) के लिए Meta के प्रोडक्ट की एक्सेस या उपयोग से उत्पन्न या उसके संबंध में किसी भी दावे, कार्रवाई या विवाद पर लागू होते हैं.  
          
        
    * अमेरिका वाणिज्यिक दावे: अगर आप अमेरिका में निवास करते हैं या आपका बिज़नेस अमेरिका में मौजूद है:
        
        * आप अपने और Meta Platforms, Inc. के बीच के वाणिज्यिक दावों पर मध्यस्थता करने के प्रति सहमति देते हैं. इस प्रावधान में आपके या हमारे बौद्धिक संपदा अधिकारों के उल्लंघनों से संबंधित कोई भी वाणिज्यिक दावे शामिल नहीं हैं, जिसमें कॉपीराइट उल्लंघन, पेटेंट उल्लंघन, ट्रेडमार्क उल्लंघन, [ब्रांड उपयोग गाइडलाइन](https://about.meta.com/brand/resources/meta/company-brand/) का उल्लंघन, आपकी या हमारी गोपनीय जानकारी या कारोबारी रहस्यों का उल्लंघन या हमारे प्रोडक्ट में बाधा डालने के प्रयास या हमारे प्रोडक्ट के साथ अनधिकृत तरीकों से (उदाहरण के लिए ऑटोमेटेड तरीके से) एंगेज होना शामिल है, लेकिन यह इन तक ही सीमित नहीं है. अगर आपके और Meta Platforms, Inc. के बीच का कोई वाणिज्यिक दावा मध्यस्थता के अधीन नहीं है, तो आप सहमति देते हैं कि उस दावे का निपटान केवल अमेरिका में कैलिफ़ोर्निया के नॉर्दर्न डिस्ट्रिक्ट के जिला न्यायालय या सैन मैटियो काउंटी में स्थित राज्य न्यायालय में किया जाना चाहिए और यह भी कि आप यह स्वीकार करते हैं कि ऐसे किसी भी दावे से संबंधित अभियोग इनमें से किसी भी न्यायालय के व्यक्तिगत क्षेत्राधिकार में चलाया जा सकता है.  
              
            
        * हम और आप इस बात पर सहमत होते हैं कि मध्यस्थता का यह प्रावधान करके सभी पक्ष निर्णायक समिति द्वारा सुनवाई करने के या किसी वर्ग या प्रतिनिधित्व की कार्रवाई में भाग लेने के अपने संगत अधिकारों का त्याग कर रहे हैं. पक्ष इस बात पर सहमत हैं कि हर पक्ष केवल अपनी व्यक्तिगत क्षमता में ही दूसरे पक्ष के विरुद्ध वाणिज्यिक दावे कर सकता है, किसी तथाकथित वर्ग में किसी वादी या वर्ग सदस्य, प्रतिनिधि या प्राइवेट अटॉर्नी जनरल के मुकदमे के रूप में नहीं. आप कोई भी वाणिज्यिक दावा केवल अपनी ओर से ही कर सकते हैं और ऐसी राहत का अनुरोध नहीं कर सकते हैं, जिससे अन्य पक्ष प्रभावित हों. अगर ऐसा कोई अंतिम न्यायिक निर्णय है कि किसी विशेष वाणिज्यिक दावे (या विशेष राहत के लिए अनुरोध) की मध्यस्थता इस सेक्शन 5.c की सीमाओं के अनुसार नहीं की जा सकती है, केवल तभी उस वाणिज्यिक दावे (या राहत के लिए केवल उस अनुरोध) को अदालत में लाया जा सकता है. अन्य सभी वाणिज्यिक दावे (या राहत के लिए अनुरोध) इस सेक्शन 5.c के अधीन बने रहेंगे. संघीय मध्यस्थता अधिनियम इस मध्यस्थता प्रावधान की व्याख्या और प्रवर्तन का नियंत्रण करता है. केवल इस बात को छोड़कर, कि केवल कोई न्यायालय ही इस मध्यस्थता प्रावधान के कार्यक्षेत्र या प्रवर्तनीयता से संबंधित या वर्ग या प्रतिनिधित्व कार्रवाई के निषेध की व्याख्या से संबंधित मुद्दों पर निर्णय दे सकता है, सभी मुद्दों का निर्णय मध्यस्थ द्वारा किया जाएगा. अगर कोई पक्ष किसी विवाद की मध्यस्थता चाहता है, तो उस पक्ष को दूसरे पक्ष को लिखित में सूचना देनी होगी. विवाद का यह नोटिस हमें इस पते पर भेजा जाना चाहिए: META PLATFORMS, INC. 1601 Willow Rd. Menlo Park, CA 94025. मध्यस्थता का नियंत्रण AAA के वाणिज्यिक मध्यस्थता नियमों (“**AAA नियम**”)द्वारा, इन वाणिज्यिक शर्तों द्वारा किए गए संशोधन के अनुसार किया जाएगा और इसका व्यवस्थापन AAA द्वारा किया जाएगा. अगर AAA उपलब्ध नहीं है, तो दोनों पक्ष किसी और मध्यस्थता प्रदाता के लिए सहमत होंगे या फिर न्यायालय इसका विकल्प नियुक्त करेगा. मध्यस्थ पर ऐसी अन्य मध्यस्थताओं के फ़ैसले बाध्यकारी नहीं होंगे जिनमें एक पक्ष आप नहीं हैं. लागू कानून द्वारा अनुमत अधिकतम सीमा तक, मध्यस्थता के दौरान पेश किए गए किन्हीं भी ठोस प्रमाणों को तब तक गोपनीय रखा जाएगा जब तक कि उन्हें प्रकट करने का कोई उचित कारण न हो. मध्यस्थ के निर्णय को केवल उसी सीमा तक गोपनीय रखा जाएगा जहाँ तक किसी भी पक्ष की व्यापारिक गोपनीयता या स्वामित्व संबंधी बिज़नेस जानकारी की सुरक्षा के लिए या गोपनीयता की अनिवार्यता की कानूनी आवश्यकता का अनुपालन करने के लिए आवश्यक है. प्रत्येक पक्ष, AAA नियमों के अनुसार किसी भी प्रकार के AAA दावे, प्रशासनिक और मध्यस्थता शुल्क का भुगतान करने के लिए ज़िम्मेदार होगा, सिवाय उस दावे, प्रशासनिक और मध्यस्था शुल्क के जिसका भुगतान आपके लिए हम तब करते हैं जब क्षतियों के लिए आपके वाणिज्यिक दावों का मूल्य $75,000 से अधिक न हो और वह तुच्छ नहीं हो (जैसा कि Federal Rule of Civil Procedure 11(b) में उल्लिखित स्टैंडर्ड के अनुसार मूल्यांकित किया गया है). अगर आप इस प्रावधान (इसमें शामिल वर्ग और प्रतिनिधित्व के दावों सहित) से बाध्य नहीं होना चाहते हैं, तो आपको इन वाणिज्यिक शर्तों में शामिल मध्यस्थता प्रावधान के किसी भी प्रारूप की पहली स्वीकृति की तारीख से 30 दिन के भीतर हमें नीचे बताए अनुसार सूचना देनी होगी. आपके द्वारा इस सेक्शन 5.c के अधीन हमें दिया गया नोटिस यहाँ दिए गए पते पर सबमिट किया जाना चाहिए: META PLATFORMS, INC. 1601 Willow Rd. Menlo Park, CA 94025. कैलीफ़ोर्निया के कानूनी नियमों के अंतर्विरोधों को छोड़कर हमारे बीच के सभी वाणिज्यिक दावे कैलिफ़ोर्निया के कानून द्वारा नियंत्रित होंगे, चाहे वे मध्यस्थता के अधीन हों या न हों, सिवाय उस सीमा के जहाँ कैलिफ़ोर्निया का कानून, संघीय कानून से विरोधाभासी है या उसके द्वारा रोका गया या बदल दिया गया हो. अगर आपके और हमारे बीच का कोई वाणिज्यिक दावा मध्यस्थता के अधीन नहीं है, तो आप सहमति देते हैं कि दावे का निपटान केवल अमेरिका में कैलिफ़ोर्निया के नॉर्दर्न डिस्ट्रिक्ट के जिला न्यायालय या सैन मैटियो काउंटी में स्थित राज्य न्यायालय में किया जाना चाहिए, और यह भी कि आप यह स्वीकार करते हैं कि ऐसे किसी भी दावे से संबंधित अभियोग इनमें से किसी भी न्यायालय के व्यक्तिगत क्षेत्राधिकार में चलाया जा सकता है.
        
          
        
    * अमेरिका से बाहर के वाणिज्यिक दावे: अगर आप अमेरिका के बाहर किसी देश के निवासी हैं या आपका बिज़नेस अमेरिका के बाहर है, तो आप इन बातों के प्रति अपनी सहमति देते हैं:
        
        * आपके और Meta Platforms, Inc. के बीच का कोई भी वाणिज्यिक दावे का निपटान केवल अमेरिका के कैलिफ़ोर्निया के नॉर्दर्न डिस्ट्रिक्ट के जिला न्यायालय या सैन मैटियो काउंटी में स्थित राज्य न्यायालय में ही किया जाना चाहिए, साथ ही आप यह स्वीकार करते हैं कि ऐसे किसी भी दावे से संबंधित अभियोग इनमें से किसी भी न्यायालय के व्यक्तिगत क्षेत्राधिकार में चलाया जा सकता है और यह भी सहमति देते हैं कि कानूनी प्रावधानों के अंतर्विरोध पर ध्यान न देते हुए कैलिफ़ोर्निया राज्य के कानून ही इन वाणिज्यिक शर्तों को और सभी दावों को नियंत्रित करेंगे.  
              
            
        * आपके और Meta Platforms Ireland Limited के बीच के किसी भी वाणिज्यिक दावे का समाधान केवल आयरलैंड गणराज्य के न्यायालय में किया जाएगा, साथ ही आप यह भी स्वीकार करते हैं कि ऐसे किसी भी दावे से संबंधित अभियोग आयरलैंड गणराज्य के न्यायालय के व्यक्तिगत क्षेत्राधिकार में चलाया जा सकता है, और यह कि कानूनी प्रावधानों के अंतर्विरोध के बावजूद भी आयरलैंड गणराज्य का कानून ही इन वाणिज्यिक शर्तों को और ऐसे किसी भी दावे को नियंत्रित करेगा.  
              
            
        * उपरोक्त (i) और (ii) के बावजूद, आपके और Meta Platforms, Inc. और Meta Platforms Ireland Limited दोनों के बीच किसी भी वाणिज्यिक दावे का निपटान केवल अमेरिका में कैलिफ़ोर्निया के नॉर्दर्न डिस्ट्रिक्ट के जिला न्यायालय या सैन मैटियो काउंटी में स्थित राज्य न्यायालय में ही किया जाना चाहिए, साथ ही आप यह स्वीकार करते हैं कि ऐसे किसी भी दावे से संबंधित अभियोग इनमें से किसी भी न्यायालय के व्यक्तिगत क्षेत्राधिकार में चलाया जा सकता है और यह भी सहमति देते हैं कि कानूनी प्रावधानों के अंतर्विरोध पर ध्यान न देते हुए कैलिफ़ोर्निया राज्य के कानून ही इन वाणिज्यिक शर्तों को और सभी दावों को नियंत्रित करेंगे.  
              
            
        * उपरोक्त मामले में निष्पक्षता रखते हुए आप सहमति देते हैं कि हम अपने पूर्ण विवेकाधिकार से, आपके निवास के देश के ऐसे किसी भी सक्षम न्यायालय में आपके विरुद्ध, हमारे प्रोडक्ट्स के दुरुपयोग करने, हस्तक्षेप करने या उनके साथ अनधिकृत तरीकों से जुड़ने के प्रयासों से संबंधित कोई भी दावा कर सकते हैं, जिसके क्षेत्राधिकार में वह दावा आता है.
        
          
        
    * यूरोपीय विवाद: इस सेक्शन 5 में मौजूद कोई भी शर्त DMA के तहत आपको मिलने वाले अधिकारों या समाधानों को सीमित या प्रतिबंधित नहीं करेगी. इन वाणिज्यिक शर्तों और लागू कानूनों के तहत, आपके किसी भी अन्य अधिकार और समाधान पर प्रतिकूल प्रभाव डाले बिना, अगर आप हमारे ऑनलाइन सोशल नेटवर्किंग कोर प्लेटफ़ॉर्म सेवा (सेवाओं) के "बिज़नेस यूज़र" हैं, तो कृपया DMA के अनुच्छेद 6(12) तहत उपलब्ध कराई गई [विवाद का समाधान करने वाली वैकल्पिक प्रक्रिया (“ADSM”)](https://www.facebook.com/help/contact/905739804586436) देखें. “बिज़नेस यूज़र” को अधिनियम (EU) 2022/1925 (“डिजिटल मार्केट्स एक्ट” या “DMA”) के अनुच्छेद 2 पैराग्राफ़ (21) के तहत परिभाषित किया गया है.  
          
        
    * पृथक्करणीयता: अगर इस सेक्शन 5 से संबंधित कोई भी प्रावधान अप्रवर्तनीय पाया जाता है, तो उस प्रावधान को हटा दिया जाएगा और सेक्शन 5 का शेष भाग पूर्ण रूप से प्रभावी बना रहेगा.
    
  
* **अपडेट:** हमें समय-समय पर इन वाणिज्यिक शर्तों को अपडेट करना पड़ सकता है, जिसमें बिज़नेस या वाणिज्यिक उद्देश्यों के लिए हमारे प्रोडक्ट की एक्सेस और उनके उपयोग को बिल्कुल सही ढंग से दर्शाना शामिल है और इसलिए हम आपको किसी भी अपडेट के लिए इन्हें नियमित रूप से देखते रहने के लिए प्रोत्साहित करते हैं. इन वाणिज्यिक शर्तों में किए गए किसी अपडेट की सूचना मिलने के बाद, बिज़नेस या वाणिज्यिक उद्देश्यों के लिए Meta के किसी भी प्रोडक्ट को एक्सेस करके या उसका उपयोग करना जारी रख कर आप इन शर्तों के प्रति अपनी सहमति देते हैं. इन वाणिज्यिक शर्तों के सेक्शन 5 में होने वाले कोई भी अपडेट केवल इन अपडेट का नोटिस मिलने के बाद उठने वाले विवादों पर ही लागू होंगे. अगर आप अपडेट की गई शर्तों से सहमत नहीं हैं, तो कृपया बिज़नेस या वाणिज्यिक उद्देश्यों के लिए हमारे प्रोडक्ट को एक्सेस करना और उनका उपयोग करना बंद कर दें.
  
* **विवाद और पूरक शर्तें:** अगर इन वाणिज्यिक शर्तों और शर्तों के बीच कोई विरोधाभास उत्पन्न होता है, तो बिज़नेस या वाणिज्यिक उद्देश्यों के लिए Meta के प्रोडक्ट तक आपकी एक्सेस और उपयोग को विवाद की सीमा तक वाणिज्यिक शर्तों द्वारा नियंत्रित किया जाएगा. कुछ Meta प्रोडक्ट के उपयोग पर पूरक शर्तें और पॉलिसी भी लागू हो सकती हैं. ये पूरक शर्तें जिस सीमा तक वाणिज्यिक शर्तों से विरोधाभास प्रदर्शित करेंगी, आपके द्वारा Meta के प्रोडक्ट के उपयोग को विवाद की उस सीमा तक पूरक शर्तों द्वारा नियंत्रित किया जाएगा.
    
    * अगर इन वाणिज्यिक शर्तों का कोई भी भाग अप्रवर्तनीय पाया जाता है, तो (अन्यथा उल्लेखित को छोड़कर) उस भाग को हटा दिया जाएगा और शेष भाग पूर्ण रूप से प्रभावी बना रहेगा.  
          
        
    * अगर हम इनमें से कोई भी वाणिज्यिक शर्त लागू करने में विफल रहते हैं, तो उसे छूट नहीं माना जाएगा.  
          
        
    * सेक्शन 6 में दी गई अनुमति के अलावा, इन वाणिज्यिक शर्तों में होने वाला कोई भी संशोधन या दी जाने वाली कोई भी छूट लिखित में और हमारे द्वारा हस्ताक्षरित होनी चाहिए.  
          
        
    * आप इन वाणिज्यिक शर्तों के अंतर्गत आने वाले अपने किसी भी अधिकार या दायित्व को हमारी सहमति के बिना किसी अन्य व्यक्ति को ट्रांसफ़र नहीं करेंगे.  
          
        
    * इन वाणिज्यक शर्तों में किसी भी थर्ड पार्टी के लाभार्थी के अधिकार निहित नहीं हैं.  
          
        
    * Facebook अनुभव में पारदर्शिता और नियंत्रण देने के लिए हम अपने यूज़र्स को टूल देते हैं, जिसमें यह जानकारी भी शामिल होती है कि उन्हें कोई ख़ास कंटेंट क्यों दिखाया जा रहा है या कंटेंट के बारे में फ़ीडबैक देने और कंटेंट को ब्लॉक करने या किसी विशेष प्रकार के कंटेंट को दिखाना बंद करने के लिए कंट्रोल होते हैं (जैसे कि आपको विज्ञापन दिखाने के लिए उपयोग की जाने वाली रुचियों से खुद को हटा देना). आप सहमति देते हैं कि इन टूल में, आपके बारे में और वाणिज्यिक या बिज़नेस उद्देश्यों के लिए आपके द्वारा किए गए Meta के प्रोडक्ट के उपयोग के बारे में जानकारी को शामिल किया जा सकता है. स्पष्ट रूप से बता दें कि कंटेंट के लिए हमारे लाइसेंस के दायरे में, ये टूल देने के साथ में कंटेंट का प्रदर्शन शामिल है.  
          
        
    * आप यह सहमति देते हैं कि निर्वाचन प्रक्रियाओं से संबंधित मान्य कानूनी प्रक्रिया के जवाब में या अगर Meta को यह विश्वास हो कि जानकारी प्रकट करने से कानूनी जाँच में सहायता मिलेगी, तो हम किसी सरकारी निकाय या संगठन को आपका विज्ञापन कंटेंट और Facebook पेज पोस्ट (“**वाणिज्यिक कंटेंट**”), और उस वाणिज्यिक कंटेंट की डिलीवरी की जानकारी सहित उसकी सभी जानकारी प्रकट कर सकते हैं.  
          
        
    * कृपया ध्यान दें कि वाणिज्यिक कंटेंट के लिए हमारी रिटेंशन पॉलिसी, शर्तों में पहले से निर्धारित तथ्यों से अलग हो सकती हैं. हम यूज़र्स को अपनी सेवाएँ प्रदान करने, आंतरिक रिकॉर्ड रखने और प्रोडक्ट को बेहतर बनाने और सुरक्षा के उद्देश्यों को पूरा करने के लिए वाणिज्यिक कंटेंट को ज़रूरत के अनुसार सहेज के रखते हैं.  
          
        
    * इन वाणिज्यिक शर्तों के अंतर्गत आने वाले हमारे सभी अधिकारों और दायित्वों को विलय, अधिग्रहण या एसेट की बिक्री की स्थिति में, या फिर कानूनी कार्रवाई की स्थिति में या अन्यथा, हमारे द्वारा स्वतंत्र रूप से किसी को भी असाइन किया जा सकता है.  
          
        
    * इन वाणिज्यिक शर्तों या किन्हीं भी लागू पूरक शर्तों की कोई भी चीज़ हमें कानून का अनुपालन करने से नहीं रोक सकेगी.  
          
        
    * हम सभी अधिकार सुरक्षित रखते हैं, जो व्यक्त रूप से आपको नहीं दिए गए हैं.
    

नोट: इन वाणिज्यिक शर्तों से जुड़े उद्देश्यों के लिए मौजूदा शर्तों या अनुबंधों में (i) “अधिकारों और ज़िम्मेदारियों का कथन,” “कथन,” या “SRR,” के संदर्भों का अर्थ अब Meta की शर्तें या शर्तें होगा और (ii) “Facebook” (जब इसका उपयोग हमारे प्रोडक्ट और सेवाओं का संदर्भ देने के लिए किया जाता है) या “Facebook की सेवाएँ” या “सेवाओं” का अर्थ अब Meta प्रोडक्ट होगा.

  

प्रभावी होने की तारीख: 6 मार्च, 2024