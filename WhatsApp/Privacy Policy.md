WhatsApp की प्राइवेसी पॉलिसी
============================

4 जनवरी 2021 से लागू

[संग्रहित किए गए वर्शन](https://www.whatsapp.com/legal/privacy-policy/revisions)

_अगर आप [यूरोपीय क्षेत्र](https://faq.whatsapp.com/523679699550284/) में रहते हैं, तो WhatsApp Ireland Limited आपको इन [सेवा की शर्तों](https://www.whatsapp.com/legal/terms-of-service-eea) और [प्राइवेसी पॉलिसी](https://www.whatsapp.com/legal/privacy-policy-eea) के तहत सर्विस देता है._

_अगर आप [यूके](https://faq.whatsapp.com/523679699550284/) में रहते हैं, तो WhatsApp LLC इन [सेवा की शर्तों](https://www.whatsapp.com/legal/terms-of-service-uk) और [प्राइवेसी पॉलिसी](https://www.whatsapp.com/legal/privacy-policy-uk) के तहत आपको सेवाएँ देता है._

### WhatsApp संबंधी कानूनी जानकारी

अगर आप [यूरोपीय क्षेत्र](https://faq.whatsapp.com/1013614932324960/) या [यूके](https://faq.whatsapp.com/523679699550284/) के बाहर रहते हैं, तो WhatsApp LLC (“WhatsApp,” “हमारा,” “हम,” या “हमारे”) इन [सेवा की शर्तों](https://www.whatsapp.com/legal/terms-of-service) और [प्राइवेसी पॉलिसी](https://www.whatsapp.com/legal/privacy-policy) के तहत आपको सर्विस देता है.

हमारी प्राइवेसी पॉलिसी (“प्राइवेसी पॉलिसी”) से हमारी डेटा प्रक्रियाओं को समझाने में मदद मिलती है. इसमें वह जानकारी भी शामिल है जिसे हम अपनी सर्विस देने के लिए प्रोसेस करते हैं.

उदाहरण के लिए, हमारी गोपनीयता नीति इस बारे में बताती है कि हम कौन सी जानकारी एकत्रित करते हैं और यह आपको कैसे प्रभावित करती है. यह आपकी गोपनीयता को सुरक्षित रखने के लिए अपनाई जाने वाली प्रक्रिया को भी समझाती है, जैसे हमारी सेवाएँ इस तरह से बनाना कि भेजे गए मैसेज को हमारे द्वारा स्टोर नहीं किया जाए और आपको यह नियंत्रण देना कि आप हमारी सेवाओं के ज़रिए किसी से भी बात कर सकें.

हम [Meta की कंपनियों](https://faq.whatsapp.com/general/security-and-privacy/the-facebook-companies) में से एक हैं. कंपनियों के इस समूह के अंदर हम किस तरह से जानकारी शेयर करते हैं इस बारे में आप नीचे प्राइवेसी पॉलिसी में और जान सकते हैं.

जब तक कि अन्यथा निर्दिष्ट न हो यह गोपनीयता नीति हमारी सभी सेवाओं पर लागू होती है.

कृपया WhatsApp की [सेवा की शर्तें](https://www.whatsapp.com/legal/terms-of-service) ("शर्तें") भी पढ़ें, जिनमें उन शर्तों का वर्णन किया गया है जिनके अधीन आप हमारी सेवाओं का इस्तेमाल करते हैं और हम अपनी सेवाएँ देते हैं.

### मुख्य अपडेट

हम आपकी गोपनीयता का बहुत ध्यान रखते हैं. WhatsApp की शुरुआत से ही हमने गोपनीयता के कड़े सिद्धांतों को ध्यान में रखकर अपनी सेवाओं का निर्माण किया है. हमारी अपडेट की गई [सेवा की शर्तों](https://www.whatsapp.com/legal/terms-of-service) और [गोपनीयता नीति](https://www.whatsapp.com/legal/privacy-policy) में आपको नीचे बताई गई जानकारी मिलेंगी:

* **हम आपके डेटा को कैसे प्रोसेस करते हैं, इस बारे में और ज़्यादा जानकारी**. हमारी अपडेट की गई शर्तें और प्राइवेसी पॉलिसी, गोपनीयता के प्रति हमारी प्रतिबद्धता के बारे में और इस बारे में ज़्यादा जानकारी देती है कि हम आपके डेटा को कैसे प्रोसेस करते हैं. उदाहरण के लिए, हमने हाल ही के प्रोडक्ट फ़ीचर और कार्यक्षमताओं के बारे में, हम बचाव, सुरक्षा और अभेद्यता के लिए आपके डेटा को किस तरह प्रोसेस करते हैं, इस बारे में अधिक जानकारी जोड़ी है और यूज़र सेटिंग, मदद केंद्र के लेखों के लिए और आप अपनी जानकारी को कैसे मैनेज कर सकते हैं, इस बारे में और डायरेक्ट लिंक जोड़े हैं.
* **बिज़नेस के साथ बेहतर तरीके से संपर्क करना**. कई बिज़नेस अपने कस्टमर्स और क्लाइंट के साथ बातचीत करने के लिए WhatsApp पर निर्भर रहते हैं. हम ऐसे बिज़नेस के साथ काम करते हैं, जो WhatsApp पर आपके साथ की गई बातचीत को स्टोर करने और बेहतर तरीके से मैनेज करने के लिए Meta या थर्ड पार्टी का इस्तेमाल करते हैं.
* **आसानी से कनेक्ट करें**. [Meta कंपनियों](https://faq.whatsapp.com/general/security-and-privacy/the-facebook-companies) के हिस्से के रूप में WhatsApp ने Meta के साथ पार्टनरशिप की है ताकि Meta के सभी ऐप्स और प्रोडक्ट्स पर आपको एक समान अनुभव और इंटीग्रेशन मिल सके.

### हमारे द्वारा एकत्रित की जाने वाली जानकारी

हमारी सर्विस को संचालित करने, उपलब्ध कराने, बेहतर बनाने, समझने, कस्टमाइज़ करने, उनमें सहायता करने और उनकी मार्केटिंग करने के लिए WhatsApp को कुछ जानकारी प्राप्त या एकत्रित करनी होगी, जिसमें यह जानकारी शामिल है कि आप हमारी सर्विस को कब इंस्टॉल, ऐक्सेस या इस्तेमाल करते/करती हैं.

हमें मिलने वाली या हमारे द्वारा एकत्रित की जाने वाली जानकारी इस बात पर निर्भर करती है कि आप हमारी सेवाओं का इस्तेमाल किस तरह से करते/करती हैं. हमें अपनी सेवाएँ डिलीवर करने के लिए कुछ ख़ास जानकारी की ज़रूरत होती है और इसके बिना हम आपको अपनी सेवाएँ नहीं दे सकते. उदाहरण के लिए, हमारी सेवाओं का इस्तेमाल करने के लिए अकाउंट बनाने के लिए आपको अपना मोबाइल नंबर देना ज़रूरी है.

हमारी सेवाओं में ऐसे वैकल्पिक फ़ीचर्स हैं, जिनका अगर आप इस्तेमाल करते हैं, तो उन्हें प्रदान करने के लिए हमें अतिरिक्त जानकारी एकत्रित करनी होगी. ऐसी जानकारी एकत्रित करने के बारे में जब ज़रूरी होगा, आपको सूचना दी जाएगी. अगर आप किसी फ़ीचर के लिए ज़रूरी जानकारी नहीं देने का विकल्प चुनते/चुनती हैं, तो आप ऐसे फ़ीचर का इस्तेमाल नहीं कर सकेंगे/सकेंगी. उदाहरण के लिए, अगर आप अपने डिवाइस का लोकेशन डेटा एकत्रित करने से हमें रोकते/रोकती हैं, तो आप अपने कॉन्टैक्ट के साथ अपनी लोकेशन शेयर नहीं कर पाएँगे/पाएँगी. Android और iOS डिवाइस पर सेटिंग्स मेनू में अनुमतियों को मैनेज किया जा सकता है.

#### आपके द्वारा दी जाने वाली जानकारी

* **आपके अकाउंट की जानकारी**. WhatsApp अकाउंट बनाने के लिए आपको अपना मोबाइल नंबर और सामान्य जानकारी (अपनी पसंद के किसी प्रोफ़ाइल नाम सहित) देनी होगी. अगर आप हमें यह जानकारी नहीं देते/देती हैं, तो आप हमारी सेवाओं का इस्तेमाल करने के लिए अकाउंट नहीं बना पाएँगे/पाएँगी. आप अपने अकाउंट में अन्य जानकारी भी जोड़ सकते/सकती हैं, जैसे प्रोफ़ाइल फ़ोटो और विवरण संबंधी जानकारी.
* **आपके मैसेज**. हम आपको अपनी सेवाएँ देने की सामान्य प्रक्रिया के दौरान आपके मैसेज स्टोर नहीं करते हैं. हम आपके मैसेज अपने सर्वर पर स्टोर नहीं करते हैं बल्कि वे आपके डिवाइस में ही स्टोर किए जाते हैं. आपके मैसेज डिलीवर हो जाने के बाद उन्हें हमारे सर्वर से मिटा दिया जाता है. नीचे दिए गए उदाहरण ऐसी स्थितियों के बारे में बताते हैं, जिनमें हम आपके मैसेज को डिलीवर करने की प्रोसेस के दौरान उन्हें स्टोर कर सकते हैं:
    * **डिलीवर नहीं किए गए मैसेज**. अगर कोई मैसेज तुरंत डिलीवर नहीं हो पाता है (उदाहरण के लिए अगर प्राप्तकर्ता ऑफ़लाइन हो), तो हम उसे एन्क्रिप्टेड फ़ॉर्म में अपने सर्वर पर 30 दिनों तक रख सकते हैं ताकि हम उसे डिलीवर करने की कोशिश करते रहें. अगर 30 दिनों के बाद भी मैसेज डिलीवर नहीं होता है, तो हम उसे मिटा देते हैं.
    * **मीडिया फ़ॉरवर्डिंग**. जब कोई यूज़र मैसेज में मीडिया फ़ाइलें फ़ॉरवर्ड करता है, तो हम उन्हें अपने सर्वर पर एन्क्रिप्टेड फ़ॉर्म में अस्थायी तौर पर स्टोर करते हैं ताकि हम फ़ॉरवर्ड की जाने वाली अन्य चीज़ों को कुशलता से डिलीवर कर सकें.  
          
        हम अपनी सेवाओं के लिए एंड-टू-एंड एन्क्रिप्शन सुविधा देते हैं. एंड-टू-एंड एन्क्रिप्शन का मतलब है कि आपके मैसेज को एन्क्रिप्ट किया जाता है ताकि हम और थर्ड पार्टी उन्हें पढ़ न सकें. [एंड-टू-एंड एन्क्रिप्शन](https://faq.whatsapp.com/general/security-and-privacy/end-to-end-encryption) और [WhatsApp पर बिज़नेस के आपके साथ संपर्क करने के तरीके](https://faq.whatsapp.com/general/security-and-privacy/end-to-end-encryption-for-business-messages) के बारे में और जानें.
* **आपके कनेक्शन**. अगर कानून अनुमति देता हो, तो आप नियमित रूप से अपनी एड्रेस बुक में से कॉन्टैक्ट और उनके फ़ोन नंबर हमारे पास अपलोड कर सकते हैं जिनमें हमारी सेवाओं का इस्तेमाल करने और न करने वाले, दोनों तरह के कॉन्टैक्ट शामिल होते हैं. अगर आपका कोई भी कॉन्टैक्ट अभी तक हमारी सेवा का इस्तेमाल नहीं कर रहा है, तो हम इस जानकारी को आपके लिए इस तरह से मैनेज करेंगे जिससे यह पक्का हो सके कि हमारे द्वारा उन कॉन्टैक्ट की पहचान न हो सके. हमारे कॉन्टैक्ट अपलोड फ़ीचर के बारे में [यहाँ](https://faq.whatsapp.com/general/contacts/about-contact-upload) और जानें. आप ग्रुप और ब्रॉडकास्ट लिस्ट बना सकते/सकती हैं, उनमें शामिल हो सकते/सकती हैं या जोड़े जा सकते/सकती हैं और ऐसे ग्रुप और लिस्ट, आपकी अकाउंट की जानकारी के साथ जुड़ जाते हैं. आप अपने ग्रुप का नाम रख सकते/सकती हैं. आप ग्रुप के लिए कोई प्रोफ़ाइल फ़ोटो या विवरण भी चुन सकते/सकती हैं.
* **स्टेटस की जानकारी**. अगर आप अपने अकाउंट में अपना स्टेटस शामिल करने का फैसला करते/करती हैं, तो आप हमें अपने स्टेटस का ऐक्सेस दे सकते/सकती हैं. जानें कि [Android](https://faq.whatsapp.com/android/status/how-to-use-status),[iPhone](https://faq.whatsapp.com/iphone/status/how-to-use-status) या [KaiOS](https://faq.whatsapp.com/339368650376736/) पर स्टेटस का इस्तेमाल कैसे किया जाता है.
* **ट्रांज़ेक्शन और पेमेंट का डेटा**. अगर आप हमारी पेमेंट सेवाओं का इस्तेमाल करते/करती हैं या हमारी सेवाओं का इस्तेमाल कुछ खरीदने या दूसरे वित्तीय ट्रांज़ेक्शन के उद्देश्य से करते/करती हैं, तो हम आपके बारे में पेमेंट अकाउंट और ट्रांज़ेक्शन की जानकारी सहित अन्य जानकारी को प्रोसेस करते हैं. पेमेंट अकाउंट और ट्रांज़ेक्शन की जानकारी में ट्रांज़ेक्शन पूरा करने के लिए ज़रूरी जानकारी शामिल होती है (उदाहरण के लिए, आपके पेमेंट का तरीका, शिपिंग डीटेल और ट्रांज़ेक्शन अमाउंट की जानकारी). अगर आप अपने देश या क्षेत्र में उपलब्ध हमारी पेमेंट सेवाओं का इस्तेमाल करते हैं, तो हमारी गोपनीयता की प्रक्रियाएँ, लागू पेमेंट गोपनीयता नीति में वर्णित होती हैं.
* **कस्टमर सपोर्ट और अन्य संचार**. जब आप कस्टमर सपोर्ट के लिए हमसे संपर्क करते/करती हैं या अन्यथा हमसे संचार करते/करती हैं, तो आप हमारी सेवाओं के इस्तेमाल से जुड़ी जानकारी हमें दे सकते/सकती हैं, जिनमें आपके मैसेज की कॉपी, कोई और जानकारी जिसे आप मददगार समझते हैं और आपसे संपर्क करने का तरीका (जैसे ईमेल एड्रेस) शामिल हो सकते हैं. उदाहरण के लिए, आप हमारे ऐप के प्रदर्शन या अन्य मामलों संबंधी जानकारी हमें ईमेल में भेज सकते/सकती हैं.

  

#### ऑटोमैटिकली एकत्रित की जाने वाली जानकारी

* **इस्तेमाल और लॉग संबंधी जानकारी**. हम अपनी सेवाओं पर आपकी गतिविधि की जानकारी एकत्रित करते हैं, जैसे सेवा से संबंधित, डायग्नॉस्टिक और प्रदर्शन से जुड़ी जानकारी. इसमें आपकी गतिविधि (जिसमें आपके द्वारा हमारी सेवाओं का इस्तेमाल करने का तरीका, आपकी सेवाओं की सेटिंग्स, आपके द्वारा हमारी सेवाओं का इस्तेमाल करके दूसरों से इंटरैक्ट करने का तरीका (जिसमें आपका किसी बिज़नेस से इंटरैक्ट करना भी शामिल है) और आपकी गतिविधियों और इंटरैक्शन का समय, फ़्रीक्वेंसी और अवधि शामिल है), लॉग फ़ाइल और डायग्नॉस्टिक, क्रैश, वेबसाइट और प्रदर्शन लॉग और रिपोर्ट के बारे में जानकारी शामिल हैं. इसमें कई ऐसी जानकारियाँ भी शामिल होती हैं जैसे आपने हमारी सेवाओं का इस्तेमाल करने के लिए कब रजिस्टर किया; आपके द्वारा इस्तेमाल किए जाने वाले फ़ीचर्स जैसे मैसेज भेजना, कॉल करना, स्टेटस, ग्रुप (ग्रुप का नाम, ग्रुप की फ़ोटो, ग्रुप का विवरण), पेमेंट या बिज़नेस फ़ीचर्स; प्रोफ़ाइल फ़ोटो; “विवरण” जानकारी; आप ऑनलाइन हैं या नहीं, आपने पिछली बार हमारी सेवाओं का इस्तेमाल कब किया (“पिछली बार देखा गया” स्टेटस); और आपने अपना “विवरण” पिछली बार कब अपडेट किया था.
* **डिवाइस और कनेक्शन की जानकारी**. जब आप हमारी सर्विसेज़ को इंस्टॉल, ऐक्‍सेस या उनका इस्तेमाल करते/करती हैं, तो हम डिवाइस और कनेक्शन की खास जानकारी इकट्ठा करते हैं. इसमें हार्डवेयर मॉडल, ऑपरेटिंग सिस्टम की जानकारी, बैटरी का लेवल, सिग्नल की मज़बूती, ऐप का वर्शन, ब्राउज़र की जानकारी, मोबाइल नेटवर्क, कनेक्शन की जानकारी (मोबाइल नंबर, मोबाइल कंपनी या ISP सहित), भाषा और टाइम ज़ोन, IP एड्रेस, डिवाइस संचालन की जानकारी और आइडेंटिफ़ायर (एक ही डिवाइस या अकाउंट से जुड़े [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) के यूनीक आइडेंटिफ़ायर सहित) शामिल हैं.
* **लोकेशन संबंधी जानकारी**. जब आप [लोकेशन से संबंधित फ़ीचर्स](https://faq.whatsapp.com/android/chats/how-to-use-live-location) का उपयोग करना, जैसे कि अपनी लोकेशन को अपने संपर्कों के साथ शेयर करना या आस-पास की लोकेशन और दूसरों ने जो लोकेशन आपके साथ शेयर की हों, उन्हें देखना चुनते हैं, तब हम आपकी परमिशन लेकर आपके डिवाइस से लोकेशन की सटीक जानकारी एकत्रित कर लेते हैं और उसका उपयोग करते हैं. लोकेशन की जानकारी से संबंधित कुछ सेटिंग्स ऐसी हैं, जो आपको डिवाइस सेटिंग्स या इन-ऐप सेटिंग में मिल सकती हैं, जैसे लोकेशन शेयर करने की जानकारी. भले ही आप हमारे लोकेशन से जुड़े फ़ीचर्स का इस्तेमाल नहीं करते/करती हैं, लेकिन हम आपकी आम लोकेशन (जैसे शहर और देश) का अनुमान लगाने के लिए IP एड्रेस और फ़ोन नंबर, एसटीडी कोड जैसी दूसरी जानकारी का इस्तेमाल करते हैं. हम डायग्नॉस्टिक और समस्या का समाधान करने के लिए भी आपकी लोकेशन से जुड़ी जानकारी का इस्तेमाल करते हैं.
* **कुकीज़**. हमारी सेवाओं को संचालित करने और सेवा उपलब्ध कराने के लिए हम कुकीज़ का इस्तेमाल करते हैं, जिसमें हमारी वेब-आधारित सेवाएँ देना, आपके अनुभवों को बेहतर बनाना, यह समझना कि हमारी सेवाओं का इस्तेमाल कैसे हो रहा है और हमारी सेवाओं को कस्टमाइज़ करना शामिल है. उदाहरण के लिए, हम कुकीज़ का इस्तेमाल वेब और डेस्कटॉप और अन्य वेब-आधारित सेवाओं को हमारी सेवाएँ उपलब्ध कराने के लिए करते हैं. यह समझने के लिए कि हमारे मदद केंद्र के कौन से लेख सबसे ज़्यादा लोकप्रिय हैं और आपको हमारी सेवाओं से संबंधित उपयोगी कंटेंट दिखाने के लिए भी हम कुकीज़ का इस्तेमाल कर सकते हैं. इसके अलावा हम आपकी कुकीज़ का इस्तेमाल आपकी भाषा की पसंद याद रखने, आपको सुरक्षित अनुभव प्रदान करने और आपके लिए अपनी सेवाएँ कस्टमाइज़ करने के लिए कर सकते हैं. हम अपनी सेवाएँ आपको देने के लिए कुकीज़ का इस्तेमाल किस तरह करते हैं, इस बारे में [अधिक जानें](https://www.whatsapp.com/legal/cookies).

  

### थर्ड पार्टी की जानकारी

* **अन्य लोगों द्वारा आपके बारे में दी जाने वाली जानकारी**. हमें अन्य यूज़र्स से आपके बारे में जानकारी मिलती है. उदाहरण के लिए, जब आपके परिचित अन्य यूज़र्स हमारी सेवाओं का इस्तेमाल करते हैं, तो वे आपका फ़ोन नंबर, नाम और दूसरी जानकारी (जैसे उनकी मोबाइल एड्रेस बुक से जानकारी) उसी तरह दे सकते हैं, जैसे आप उनकी जानकारी दे सकते/सकती हैं. वे आपको या उन ग्रुपों को मैसेज भेज सकते हैं, जिनसे आप जुड़े/जुड़ी हों या आपको कॉल कर सकते हैं. हमें कोई भी जानकारी देने से पहले इन सभी यूजर्स के पास आपकी जानकारी इकट्ठी करने, इस्तेमाल करने और उसे शेयर करने के कानूनी अधिकार होने ज़रूरी हैं.  
    आपको ध्यान रखना चाहिए कि आम तौर पर कोई भी यूज़र आपके चैट या मैसेजेस के स्क्रीनशॉट ले सकता है या आपके साथ की गई कॉल की रिकॉर्डिंग कर सकता है और उन्हें WhatsApp पर किसी अन्‍य व्यक्ति को भेज सकता है, या फिर उन्हें किसी अन्य प्लेटफ़ॉर्म पर पोस्ट कर सकता है.  
    
* **यूज़र रिपोर्ट**. जैसे आप दूसरे यूज़र्स की रिपोर्ट कर सकते हैं, उसी तरह दूसरे यूज़र्स या थर्ड पार्टी भी हमारी सेवाओं पर उनके या दूसरे यूज़र्स के साथ हुए आपके इंटरैक्शन और आपके मैसेज के बारे में हमें रिपोर्ट कर सकते हैं; उदाहरण के लिए, हमारी शर्तों या नीतियों के संभावित उल्लंघनों की रिपोर्ट करना. जब रिपोर्ट की जाती है, तो हम रिपोर्ट करने वाले और रिपोर्ट किए गए, दोनों यूज़र के बारे में जानकारी इकट्ठी करते हैं. यूज़र रिपोर्ट करने पर क्या होता है, इसके बारे में और जानने के लिए कृपया "बचाव और सुरक्षा के एडवांस फ़ीचर्स" [यहाँ](https://faq.whatsapp.com/general/security-and-privacy/staying-safe-on-whatsapp) देखें.
* **WhatsApp पर बिज़नेस**. हमारी सेवाओं का उपयोग करके जिन बिज़नेस के साथ आप इंटरैक्ट करते हैं, उनसे हमें आपके साथ हुए इंटरैक्शन की जानकारी मिल सकती है. बिज़नेस के लिए ज़रूरी है कि वे लागू कानून के अनुसार ही हमें जानकारी भेजें.  
    जब आप WhatsApp पर किसी बिज़नेस को मैसेज भेजते हैं, तो इसे ध्यान में रखें कि आपके द्वारा शेयर किया जाने वाला कंटेंट उस बिज़नेस में कई लोगों को दिखाई दे सकता है. इसके अलावा, कुछ बिज़नेस अपने कस्टमर के साथ बातचीत मैनेज करने में मदद के लिए थर्ड पार्टी सर्विस प्रोवाइडर्स (जिनमें Meta भी शामिल हो सकता है) की मदद ले सकते हैं. उदाहरण के लिए, कोई बिज़नेस ऐसे थर्ड-पार्टी सर्विस प्रोवाइडर को उनके साथ हुई चैट्स को भेजने, स्टोर करने, पढ़ने, मैनेज करने या अन्यथा उन्हें बिज़नेस के लिए प्रोसेस करने के उद्देश्य से उनकी ऐक्सेस दे सकता है. कोई बिज़नेस आपकी जानकारी कैसे प्रोसेस करता है, जैसे कि वह थर्ड-पार्टी या Meta से आपकी जानकारी कैसे शेयर कर सकता है, यह समझने के लिए आपको उसकी प्राइवेसी पॉलिसी देखनी चाहिए या सीधे बिज़नेस से कॉन्टैक्ट करना चाहिए.  
    
* **थर्ड पार्टी सर्विस प्रोवाइडर**. हम अपनी सर्विस को संचालित करने, उपलब्ध कराने, बेहतर बनाने, समझने, कस्टमाइज़ करने, उनमें सहायता करने और उनकी मार्केटिंग करने में मदद के लिए थर्ड पार्टी सर्विस प्रोवाइडर और अन्य [Meta कंपनियों](https://faq.whatsapp.com/general/security-and-privacy/the-facebook-companies) के साथ काम करते हैं. उदाहरण के लिए, हम अपने ऐप्स डिस्ट्रिब्यूट करने; हमारे तकनीकी या फ़िज़िकल इंफ़्रास्ट्रक्चर, डिलीवरी और अन्य सिस्टम उपलब्ध कराने; इंजीनियरिंग सपोर्ट, साइबर सिक्योरिटी सपोर्ट और ऑपरेशनल सपोर्ट देने; सप्लाई लोकेशन, मैप और स्थानों की जानकारी देने; पेमेंट प्रोसेस करने; लोगों द्वारा हमारी सेवा का इस्तेमाल करने के तरीके को समझने में मदद पाने; अपनी सेवा की मार्केटिंग करने; हमारी सेवा का इस्तेमाल करके बिज़नेस से जुड़ने में आपकी मदद करने; हमारे लिए सर्वे और रिसर्च करने; बचाव, सुरक्षा और इंटीग्रिटी सुनिश्चित करने और कस्टमर सर्विस में मदद करने के लिए उनके साथ काम करते हैं. ये कंपनियाँ हमें कुछ परिस्थितियों में आपके बारे में जानकारी दे सकती हैं; उदाहरण के लिए, ऐप स्टोर हमें सेवा से जुड़ी समस्याओं का पता लगाने और उन्हें ठीक करने में हमारी मदद करने के लिए रिपोर्ट दे सकते हैं.  
    नीचे दिया गया "[हम अन्य Facebook कंपनियों के साथ कैसे काम करते हैं](#privacy-policy-other-meta-companies)" सेक्शन, इस बारे में और जानकारी देता है कि WhatsApp अन्य [Meta कंपनियों](#privacy-policy-other-meta-companies) से जानकारी कैसे इकट्ठी करता और शेयर करता है.  
    
* **थर्ड पार्टी सर्विसेज़**. हम आपको थर्ड पार्टी सर्विस और [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) से जोड़कर हमारी सेवा का इस्तेमाल करने की सुविधा देते हैं. अगर आप हमारी सेवाओं का इस्तेमाल ऐसी थर्ड पार्टी सर्विस या [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) के साथ करते हैं, तो हमें उनसे आपके बारे में जानकारी मिल सकती है, उदाहरण के लिए, अगर आप अपने WhatsApp कॉन्टैक्ट, ग्रुप या हमारी सेवाओं पर मौजूद ब्रॉडकास्ट लिस्ट के साथ कोई न्यूज़ आर्टिकल शेयर करने के लिए किसी न्यूज़ सर्विस पर WhatsApp से शेयर करें बटन का इस्तेमाल करते हैं या अगर आप किसी मोबाइल नेटवर्क या डिवाइस प्रोवाइडर द्वारा हमारी सेवाओं के प्रचार के ज़रिए हमारी सेवाओं को ऐक्सेस करना चुनते हैं. कृपया ध्यान रहे जब आप थर्ड पार्टी सर्विस या [Meta कंपनी के प्रोडक्‍ट](https://faq.whatsapp.com/general/security-and-privacy/the-facebook-company-products) इस्तेमाल करते हैं, तो उन सर्विस और प्रोडक्‍ट के आपके इस्तेमाल पर उनकी अपनी शर्तें और प्राइवेसी पॉलिसी लागू होती हैं.

### हम जानकारी का इस्तेमाल कैसे करते हैं

हम अपने पास उपलब्ध जानकारी (आपके द्वारा चुने गए विकल्पों और लागू कानून के अधीन) का इस्तेमाल अपनी सेवा को संचालित करने, उपलब्ध कराने, बेहतर बनाने, उन्हें समझने, कस्टमाइज़ करने, उनमें सहायता करने और उनकी मार्केटिंग करने के लिए करते हैं. हम यह काम इस तरह करते हैं:

* **हमारी सेवाएँ**. हम अपने पास मौजूद जानकारी का इस्तेमाल कस्टमर सपोर्ट देने के साथ अपनी सेवाएँ संचालित और उपलब्ध करने; खरीदारियाँ या लेन-देन पूरे करने; हमारी सेवाओं को बेहतर बनाने, सुधारने और कस्टमाइज़ करने; और हमारी सेवाओं को उन [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) से जोड़ने के लिए करते हैं, जिनका आप इस्तेमाल कर सकते हैं. हम अपने पास उपलब्ध जानकारी का इस्तेमाल लोगों द्वारा हमारी सेवाओं का इस्तेमाल करने का तरीका समझने; हमारी सेवाओं का मूल्यांकन करने और उन्हें बेहतर बनाने; नई सेवा और फ़ीचर्स के बारे में रिसर्च करने, उन्हें डेवलप करने और टेस्ट करने तथा समस्या का समाधान करने से जुड़ी गतिविधियों के लिए भी करते हैं. जब आप हमसे संपर्क करते/करती हैं, तब हम आपको जवाब देने के लिए भी आपकी जानकारी का इस्तेमाल करते हैं.
* **बचाव, सुरक्षा और अभेद्यता**. बचाव, सुरक्षा और अभेद्यता हमारी सर्विस का अभिन्न हिस्सा हैं. हम अपने पास उपलब्ध जानकारी का उपयोग अकाउंट और गतिविधि को वेरिफ़ाई करने; नुकसान पहुँचाने वाली गतिविधियों से निपटने, यूज़र्स को बुरे अनुभवों और स्पैम से बचाने; और हमारी सर्विस पर संदिग्ध गतिविधियों या हमारी शर्तों और पॉलिसी के उल्लंघन के बारे में जाँच करने जैसे कार्य करके हमारी सर्विस पर और उनके बाहर बचाव, सुरक्षा और अभेद्यता को बढ़ावा देने और यह सुनिश्चित करने के लिए करते हैं कि हमारी सर्विस का उपयोग कानून के अनुसार किया जा रहा है. और जानकारी के लिए, कृपया नीचे [कानून, हमारे अधिकार और संरक्षण](#privacy-policy-law-our-rights-and-protection) सेक्शन देखें.
* **हमारी सेवाओं और** [**Meta कंपनियों**](https://faq.whatsapp.com/general/security-and-privacy/the-facebook-companies) के बारे में कम्युनिकेशन. हम अपने पास उपलब्ध जानकारी का उपयोग, हमारी सेवाओं के बारे में आपसे कम्युनिकेशन करने और आपको हमारी शर्तों, पॉलिसी और अन्य महत्वपूर्ण अपडेट के बारे में बताने के लिए करते हैं. हम अपनी सेवाओं और [Meta की कंपनियों](https://faq.whatsapp.com/general/security-and-privacy/the-facebook-companies) की सेवाओं की मार्केटिंग कर सकते हैं.
* **कोई भी थर्ड पार्टी बैनर विज्ञापन नहीं**. हम अपनी सेवाओं पर अभी भी थर्ड पार्टी बैनर विज्ञापनों की अनुमति नहीं देते हैं. भविष्य में भी हमारी ऐसी कोई योजना नहीं है लेकिन अगर हम ऐसा करते हैं, तो हम इस गोपनीयता नीति को अपडेट करेंगे.
* **बिज़नेस इंटरैक्शन**. हम आपको और थर्ड पार्टी, जैसे बिज़नेस को हमारी सर्विस जैसे WhatsApp पर बिज़नेस के लिए [कैटेलॉग](https://faq.whatsapp.com/general/account-and-profile/about-catalog) का उपयोग करके एक दूसरे से बातचीत और इंटरैक्ट करने की सुविधा देते हैं, जिसके ज़रिए आप प्रोडक्ट और सर्विस को ब्राउज़ कर सकते/सकती हैं और ऑर्डर कर सकते/सकती हैं. बिज़नेस आपको ट्रांज़ेक्शन, अपॉइंटमेंट और शिपिंग से जुड़े नोटिफ़िकेशन, प्रोडक्ट और सर्विस के अपडेट और मार्केटिंग से जुड़े मैसेज भेज सकते हैं. उदाहरण के तौर पर, आपको अपनी यात्रा से पहले ही फ़्लाइट के स्टेटस की जानकारी मिल सकती है, खरीदे गए प्रोडक्ट की रसीद या डिलीवरी का नोटिफ़िकेशन मिल सकता है. बिज़नेस से आपको मिलने वाले मैसेज में कोई ऐसा ऑफ़र शामिल हो सकता है, जिसमें आपकी दिलचस्पी हो सकती है. हम नहीं चाहते कि आपको स्पैम का अनुभव हो. अन्य मैसेज की तरह आप इन मैसेज को भी मैनेज कर सकते हैं और हम आपके द्वारा चुने गए विकल्पों का आदर करेंगे.

### वह जानकारी जो आप और हम शेयर करते हैं

जब आप हमारी सेवाओं का उपयोग करके उनके ज़रिए बातचीत करते हैं, तो आप अपनी जानकारी शेयर करते हैं और हम अपनी सेवा को संचालित करने, उसे उपलब्ध कराने, उसे बेहतर बनाने, उसे समझने, उसे कस्टमाइज़ करने, उनसे जुड़ी सहायता करने और उनकी मार्केटिंग करने के लिए आपकी जानकारी शेयर करते हैं.

* **आप जिनके साथ संचार करने का चयन करते/करती हैं, उन्हें अपनी जानकारी भेजें**. जब आप हमारी सेवाओं का इस्तेमाल करते/करती हैं और उनके माध्यम संचार करते/करती हैं, तो आप हमसे अपनी जानकारी (मैसेज सहित) शेयर करते हैं.
* **आपके अकाउंट से संबद्ध जानकारी**. हमारी सेवाओं का इस्तेमाल करने वाले किसी भी व्यक्ति को आपका फ़ोन नंबर, प्रोफ़ाइल की जानकारी, ‘विवरण’, ‘पिछली बार देखा गया’ से जुड़ी जानकारी और मैसेज पढ़ लिए जाने की जानकारी उपलब्ध हो सकती है, हालाँकि आप ऐसे अन्य यूज़र्स और बिज़नेस, जिनसे आप बातचीत करते हैं, के लिए उपलब्ध कुछ जानकारी मैनेज करने के लिए अपनी सेवाओं की सेटिंग्स कॉन्फ़िगर कर सकते/सकती हैं.
* **आपके कॉन्टैक्ट और अन्य लोग**. ऐसे यूज़र्स और बिज़नेस, जिनके साथ आप संचार करते/करती हैं, (आपके फ़ोन नंबर या मैसेज सहित) आपकी जानकारी को हमारी सेवाओं पर या उसके बाहर स्टोर या दूसरों के साथ दोबारा शेयर कर सकते हैं. आप अपनी सेवाओं की सेटिंग्स और ‘ब्लॉक’ फ़ीचर का इस्तेमाल करके हमारी सेवाओं पर यह मैनेज कर सकते हैं कि आप इन सेवाओं पर किससे संचार करें और क्या जानकारी शेयर करें.
* **WhatsApp पर बिज़नेस**. हम बिज़नेस को खास सर्विस ऑफ़र करते हैं जैसे उनके द्वारा हमारी सर्विस के उपयोग से जुड़े मीट्रिक उपलब्ध कराना.
* **थर्ड पार्टी सर्विस प्रोवाइडर**. हम अपनी सर्विस को संचालित करने, उपलब्ध कराने, बेहतर बनाने, समझने, कस्टमाइज़ करने, उनमें सहायता करने और उनकी मार्केटिंग करने में मदद के लिए थर्ड पार्टी सर्विस प्रोवाइडर और अन्य [Meta कंपनियों](https://faq.whatsapp.com/general/security-and-privacy/the-facebook-companies) के साथ काम करते हैं. हम अपनी सेवा में सहायता पाने के लिए इन कंपनियों के साथ काम करते हैं, जैसे तकनीकी इन्फ़्रास्ट्रक्चर, डिलीवरी और दूसरे सिस्टम देना, अपनी सेवा की मार्केटिंग करना; अपने लिए सर्वे और रिसर्च करना; यूज़र्स और अन्य लोगों के बचाव, सुरक्षा और अखंडता को बनाए रखना और कस्टमर सर्विस में सहायता करना. जब हम थर्ड पार्टी सर्विस प्रोवाइडर और यह काम करने वाली अन्य [Meta कंपनियों](https://faq.whatsapp.com/general/security-and-privacy/the-facebook-companies) के साथ जानकारी शेयर करते हैं, तो ये ज़रूरी होता है कि वे हमारी ओर से आपकी जानकारी का इस्तेमाल हमारे निर्देशों और शर्तों के अनुसार करें.
* **थर्ड पार्टी सर्विसेज़**. जब आप या अन्य लोग हमारी सेवा से जुड़ी थर्ड-पार्टी सर्विस या [Meta कंपनी के अन्य प्रोडक्ट](https://faq.whatsapp.com/general/security-and-privacy/the-facebook-company-products) का इस्तेमाल करते हैं, तो उन थर्ड-पार्टी सर्विस को वह जानकारी मिल सकती है, जिसे आप या अन्य लोग उनके साथ शेयर करते हैं. जैसे, अगर आप हमारी सेवाओं के साथ किसी डेटा बैकअप सेवा (जैसे iCloud या Google अकाउंट) का उपयोग करते हैं, तो उन्हें वह जानकारी मिलेगी जो आप उनके साथ शेयर करेंगे, जैसे WhatsApp मैसेज. अगर आप किसी थर्ड पार्टी सर्विस या हमारी सेवाओं से लिंक किए गए अन्य [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) के साथ इंटरैक्ट करते हैं, जैसे जब आप थर्ड-पार्टी प्लेटफ़ॉर्म से कंटेंट चलाने के लिए ऐप में मौजूद प्लेयर का इस्तेमाल करते हैं, तो आपकी जानकारी जैसे आपका IP एड्रेस और यह जानकारी कि आप WhatsApp यूज़र हैं, ऐसी थर्ड-पार्टी या [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) को दी जा सकती है. कृपया ध्यान रहे जब आप थर्ड पार्टी सर्विस या [Meta कंपनी के अन्य प्रोडक्‍ट](https://faq.whatsapp.com/general/security-and-privacy/the-facebook-company-products) इस्तेमाल करते हैं, तो उन सर्विस और प्रोडक्‍ट के आपके इस्तेमाल पर उनकी अपनी शर्तें और प्राइवेसी पॉलिसी लागू होती हैं.

### हम अन्य Meta कंपनियों के साथ कैसे काम करते हैं

[Meta कंपनियों](https://faq.whatsapp.com/general/security-and-privacy/the-facebook-companies) के हिस्से के रूप में, WhatsApp को अन्य [Meta कंपनियों](https://faq.whatsapp.com/general/security-and-privacy/the-facebook-companies) से जानकारी मिलती है और वह उनके साथ जानकारी शेयर करता है ([यहाँ](https://faq.whatsapp.com/general/security-and-privacy/what-information-does-whatsapp-share-with-the-facebook-companies) देखें). हम आपस में शेयर की गई इस जानकारी का इस्तेमाल अपनी-अपनी सेवाएँ देने, बेहतर ढंग से संचालन करने, बेहतर बनाने, समझने, कस्टमाइज़ करने, मदद करने और उनकी मार्केटिंग करने के लिए कर सकते हैं जिसमें [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) शामिल हैं. इसमें ये शामिल हैं:

* संरचना और डिलीवरी सिस्टम को बेहतर बनाने में मदद करना;
* हमारी या उनकी सर्विस के इस्तेमाल के तरीके को समझना;
* [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) पर बचाव, सुरक्षा और अखंडता को बढ़ावा देना, जैसे, सिस्टम की सुरक्षा करना, स्पैम, धमकियों, दुर्व्यवहार या उल्लंघन से संबंधित गतिविधियों से निपटना;
* उनकी सेवाओं को और उनका इस्तेमाल करते समय आपके अनुभव को बेहतर बनाना, जैसे आपके लिए सुझाव देना (उदाहरण के लिए दोस्तों या ग्रुप कनेक्शन या मनोरंजक कंटेंट के सुझाव), फ़ीचर और कंटेंट को पर्सनलाइज़ करना, खरीदारियाँ और लेन-देन पूरे करने में आपकी मदद करना और [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) पर प्रासंगिक ऑफ़र और विज्ञापन दिखाना; और
* ऐसे इंटीग्रेशन उपलब्ध कराना जो आपके WhatsApp अनुभव को अन्य [Meta कंपनी के प्रोडक्ट](https://faq.whatsapp.com/general/security-and-privacy/the-facebook-company-products) से जोड़ने में मदद करते हैं. जैसे कि आपके Facebook Pay अकाउंट को WhatsApp पर पेमेंट करने की परमिशन देना या आपके WhatsApp अकाउंट को कनेक्ट करके [Meta कंपनी के अन्य प्रोडक्ट](https://faq.whatsapp.com/general/security-and-privacy/the-facebook-company-products), जैसे Portal पर, आपके दोस्तों के साथ आपको चैट करने की परमिशन देना.

[Meta की अन्य कंपनियों](https://faq.whatsapp.com/general/security-and-privacy/the-facebook-companies) और उनकी प्राइवेसी से जुड़ी प्रक्रियाओं के बारे में और जानने के लिए उनकी प्राइवेसी पॉलिसी देखें.

### असाइनमेंट, नियंत्रण में बदलाव और ट्रांसफ़र

अगर कभी ऐसा हुआ कि हमारे साथ विलय, अधिग्रहण, पुनर्गठन, दिवालियापन, या हमारे सभी या कुछ एसेट में से कुछ को बेचने की स्थिति आई, तो हम आपकी जानकारी को उत्तराधिकारी इकाइयों या नए मालिकों के साथ हो रहे लेन-देन में, लागू डेटा सुरक्षा कानून के अनुसार शेयर करेंगे.

### अपनी जानकारी को मैनेज करना और उसे बनाए रखना

आप हमारे ऐप में मौजूद ‘अकाउंट की डीटेल्स का अनुरोध करें’ फ़ीचर (सेटिंग्स या सेटिंग्ज़ &gt; अकाउंट में उपलब्ध) का इस्तेमाल करके अपनी जानकारी ऐक्सेस कर सकते हैं या उसे पोर्ट कर सकते हैं. iPhone यूज़र्स अपनी जानकारी को [ऐक्सेस](https://faq.whatsapp.com/general/account-and-profile/how-to-request-your-account-information) और [मैनेज](https://faq.whatsapp.com/iphone/account-and-profile/how-to-edit-your-profile) करना और [डिलीट करना](https://faq.whatsapp.com/iphone/account-and-profile/how-to-delete-your-account) सीखने के लिए [iPhone मदद केंद्र लेख](https://faq.whatsapp.com/iphone/) देख सकते हैं. Android यूज़र्स अपनी जानकारी को [एक्सेस](https://faq.whatsapp.com/general/account-and-profile/how-to-request-your-account-information) करने, [मैनेज](https://faq.whatsapp.com/android/account-and-profile/how-to-edit-your-profile) करने और [डिलीट](https://faq.whatsapp.com/android/account-and-profile/how-to-delete-your-account) करने का तरीका जानने के लिए [Android हेल्प सेंटर आर्टिकल](https://faq.whatsapp.com/android/) देख सकते हैं.

हम अपनी सेवाएँ देने सहित इस प्राइवेसी पॉलिसी में बताए गए उद्देश्यों या अन्य मान्य उद्देश्यों जैसे कानूनी दायित्वों का पालन करने, अपनी शर्तों को लागू करने और उनके उल्लंघनों को रोकने या हमारे अधिकारों, संपत्ति और यूज़र्स की सुरक्षा या बचाव के लिए ज़रूरी होने तक जानकारी को स्टोर करते हैं. स्टोरेज अवधि का निर्धारण अलग-अलग मामलों में अलग-अलग होता है, जो कि जानकारी की प्रकृति, इसे एकत्रित और प्रोसेस करने के कारणों और संबंधित कानूनी या प्रक्रिया संबंधी अवधारण आवश्यकताओं और कानूनी दायित्वों जैसे कारकों पर निर्भर करता है.

अगर आप अपनी जानकारी को आगे मैनेज करना, बदलना, सीमित करना या डिलीट करना चाहते हैं, तो आप नीचे दिए गए टूल के ज़रिए ऐसा कर सकते हैं:

* **सेवा संबंधी सेटिंग्स**. आप अन्य यूज़र्स के लिए उपलब्ध कुछ जानकारी मैनेज करने के लिए अपनी सेवाओं की सेटिंग्स बदल सकते/सकती हैं. आप अपने कॉन्टैक्ट, ग्रुप और ब्रॉडकास्ट लिस्ट्स को मैनेज कर सकते हैं या जिन यूज़र्स के साथ आप संचार करते/करती हैं, उन्हें मैनेज करने के लिए हमारे "ब्लॉक करें" फ़ीचर का इस्तेमाल कर सकते/सकती हैं.
* **अपना मोबाइल नंबर, प्रोफ़ाइल नाम और फ़ोटो और "विवरण" की जानकारी बदलना**. अगर आप अपना मोबाइल नंबर बदलते/बदलती हैं, तो आपको हमारे इन-ऐप ‘नंबर बदलें’ फ़ीचर का इस्तेमाल करके अपना मोबाइल नंबर अपडेट करना होगा और अपने अकाउंट को अपने नए मोबाइल नंबर पर ट्रांसफ़र करना होगा. आप अपना प्रोफ़ाइल नाम, प्रोफ़ाइल फ़ोटो और "विवरण" संबंधी जानकारी भी किसी भी समय बदल सकते हैं.
* **अपना WhatsApp अकाउंट डिलीट करना**. आप हमारे ऐप में मौजूद ‘मेरा अकाउंट डिलीट करें’ फ़ीचर का इस्तेमाल करके किसी भी समय अपना WhatsApp अकाउंट डिलीट सकते हैं (अगर आप हमारे द्वारा आपकी जानकारी के इस्तेमाल की अपनी सहमति रद्द करना चाहते हैं, तो आप वह भी कर सकते हैं). जब आप अपना WhatsApp अकाउंट मिटाते हैं, तो आपके डिलीवर नहीं हुए मैसेज सहित ऐसी कोई भी अन्य जानकारी जिसकी ज़रूरत हमें अपनी सेवाएँ संचालित करने और प्रदान करने के लिए नहीं है, हमारे सर्वर से हटा दी जाती है. आपके अकाउंट को मिटाने से, उदाहरण के लिए, आपके अकाउंट की जानकारी और प्रोफ़ाइल फ़ोटो को मिटाकर, सभी WhatsApp ग्रुप से आपको हटा दिया जाएगा और आपके पुराने WhatsApp मैसेज मिटा दिए जाएँगे. ध्यान रखें कि अगर आप हमारे इन-ऐप ‘मेरा अकाउंट डिलीट करें’ फ़ीचर का इस्तेमाल किए बिना बस अपने डिवाइस से WhatsApp को डिलीट करते हैं, तो आपकी जानकारी हमारे पास लंबे समय के लिए स्टोर की जाएगी. कृपया याद रखें कि जब आप अपना अकाउंट डिलीट करते हैं, तो इससे आपके द्वारा बनाए गए ग्रुप से संबंधित आपकी जानकारी या अन्य यूज़र्स के पास मौजूद आपसे जुड़ी जानकारी प्रभावित नहीं होती है, जैसे आपके द्वारा उन्हें भेजे गए मैसेज की कॉपी.

आपको हमारी डेटा हटाने और उनका अवधारण करने की प्रक्रियाओं की जानकारी और अपना अकाउंट मिटाने के तरीके के बारे में ज़्यादा जानकारी [यहाँ](https://faq.whatsapp.com/android/account-and-profile/how-to-delete-your-account/) मिल सकती है.

### कानून, हमारे अधिकार और सुरक्षा

हम इस प्राइवेसी पॉलिसी के "[हमारे द्वारा एकत्रित की जाने वाली जानकारी](#privacy-policy-information-we-collect)" सेक्शन में बताई गई आपकी जानकारी को तब ऐक्सेस करते हैं, बनाए रखते हैं और शेयर करते हैं, जब हमें सद्भावनापूर्वक यह विश्वास हो कि: (a) लागू कानून या विनियमों, कानूनी प्रक्रिया अथवा सरकारी अनुरोधों के अनुसार प्रतिक्रिया देने; (b) हमारी शर्तों और किसी भी अन्य लागू शर्तों और पॉलिसी को लागू करने, जिसमें संभावित उल्लंघनों की जाँच करना भी शामिल है; (c) धोखाधड़ी और अन्य अवैध गतिविधि का पता लगाने, जाँच करने, उन्हें रोकने और उनसे निपटने के लिए, सुरक्षा या तकनीकी कारणों या (d) मृत्यु या तात्कालिक शारीरिक नुकसान से बचाव सहित हमारे यूज़र्स, WhatsApp, अन्य [Meta कंपनियों](https://faq.whatsapp.com/general/security-and-privacy/the-facebook-companies) या दूसरों के अधिकारों, संपत्ति और सुरक्षा के लिए ऐसा करना आवश्यक है.

### हमारे वैश्विक संचालन

WhatsApp इस प्राइवेसी पॉलिसी के अनुसार जानकारी को दुनिया भर में, आंतरिक रूप से [Meta कंपनियों](https://faq.whatsapp.com/general/security-and-privacy/the-facebook-companies) और बाहरी रूप से हमारे पार्टनर और सर्विस प्रोवाइडर्स के साथ और उन लोगों के साथ शेयर करता है, जिनसे आप पूरी दुनिया में बातचीत करते हैं. उदाहरण के लिए, आपकी जानकारी इस प्राइवेसी पॉलिसी में वर्णित उद्देश्यों के लिए अमेरिका में; उन देशों या क्षेत्रों में जहाँ [Meta कंपनियों](https://faq.whatsapp.com/general/security-and-privacy/the-facebook-companies) के सहयोगी और पार्टनर या हमारे सर्विस प्रोवाइडर मौजूद हैं; या आपके निवास के बाहर वैश्विक रूप से किसी अन्य देश या क्षेत्र में ट्रांसफ़र अथवा स्टोर या प्रोसेस की जा सकती है, जहाँ हमारी सर्विस दी जाती हैं. WhatsApp, अमेरिका सहित Meta के ग्लोबल इंफ़्रास्ट्रक्चर और डेटा सेंटर का इस्तेमाल करता है. ये ट्रांसफ़र हमारी शर्तों में बताई गई वैश्विक सेवाओं को उपलब्ध कराने के लिए ज़रूरी हैं. कृपया ध्यान रखें कि जिन देशों या क्षेत्रों में आपकी जानकारी ट्रांसफ़र की जाती है, उनके गोपनीयता कानून और संरक्षण आपके देश या क्षेत्र की तुलना में भिन्न हो सकते हैं.

### हमारी पॉलिसी में होने वाले अपडेट

हम अपनी प्राइवेसी पॉलिसी में बदलाव कर सकते हैं या उसे अपडेट कर सकते हैं. हम इस प्राइवेसी पॉलिसी के बदलावों के बारे में आपको सूचित करेंगे और इस प्राइवेसी पॉलिसी के सबसे ऊपर “प्रभावी होने की तारीख” को अपडेट करेंगे. कृपया समय-समय पर हमारी प्राइवेसी पॉलिसी देखें.

  
  

### 

हमसे संपर्क करें

अगर हमारी प्राइवेसी पॉलिसी के बारे में आपका कोई सवाल या आपकी कोई समस्या है, तो कृपया [हमसे कॉन्टैक्ट करें](https://www.whatsapp.com/contact/forms/915483389072145).

WhatsApp LLC  
  
Privacy Policy  
  
1601 Willow Road  
  
Menlo Park, California 94025  
  
United States of America