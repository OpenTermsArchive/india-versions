पिछला संशोधन: 4 जनवरी 2021 ([संग्रहित वर्शन](https://www.whatsapp.com/legal/terms-of-service/revisions))

WhatsApp की सेवा की शर्तें
==========================

_अगर आप [यूरोपीय क्षेत्र](https://faq.whatsapp.com/general/security-and-privacy/who-is-providing-your-whatsapp-services) में रहते हैं, तो WhatsApp Ireland Limited आपको इन [सेवा की शर्तों](https://www.whatsapp.com/legal/updates/terms-of-service-eea) और [गोपनीयता नीति](https://www.whatsapp.com/legal/updates/privacy-policy-eea) के तहत सेवाएँ प्रदान करता है._

हम अपनी सेवा की शर्तों (“शर्तें”) पर आपकी सहमति चाहते हैं ताकि हम अपनी ऐप, सेवाओं, फ़ीचर्स, सॉफ़्टवेयर या वेबसाइट के माध्यम से आपको अपनी सेवाएँ (जैसा कि नीचे वर्णित है) दे सकें.

आपको WhatsApp LLC ( “WhatsApp,” “हमारा,” “हम,” या “हमें”) द्वारा नीचे वर्णित सेवाएँ (“सेवाएँ”) उपलब्ध कराई जाती हैं, बशर्ते आप यूरोपीय आर्थिक क्षेत्र (जिसमें यूरोपीय संघ शामिल है) के किसी देश या क्षेत्र में या इसमें शामिल किसी अन्य देश या क्षेत्र (जिन्हें सामूहिक रूप से “[यूरोपीय क्षेत्र](https://faq.whatsapp.com/general/security-and-privacy/who-is-providing-your-whatsapp-services)” कहा जाता है) में नहीं रहते/रहती हैं.

### हमारी सेवाओं के बारे में

* **गोपनीयता और सुरक्षा संबंधी सिद्धांत**. हमने WhatsApp की सेवाओं को शुरू से ही गोपनीयता और सुरक्षा के कड़े सिद्धांतों को ध्यान में रखकर तैयार किया है.
* **अन्य लोगों के साथ आपको जोड़ना**. हम आपको अन्य WhatsApp यूज़र्स के साथ बातचीत करने के कई तरीके उपलब्ध कराते हैं और हमेशा इन्हें बेहतर बनाने की कोशिश करते हैं, जैसे कि मैसेज, वॉइस और वीडियो कॉल, फ़ोटो और वीडियो भेजना, आपका स्टेटस दिखाना और जब आप चाहें तब अन्य लोगों के साथ आपकी लोकेशन शेयर करना. हम एक ऐसा सुविधाजनक प्लेटफ़ॉर्म भी दे सकते हैं जिससे आप हमारे प्लेटफ़ॉर्म पर अन्य यूज़र्स को भी पैसे भेज सकें या उनसे पैसे प्राप्त कर सकें. WhatsApp दूसरे पार्टनर्स, सेवा प्रदाताओं और सहयोगी कंपनियों के साथ कार्य करता है ताकि आपको अपनी सेवाओं से जुड़ने के तरीके प्रदान कर सके.
* **हमारी सेवाओं को कैसे बेहतर बनाया जा सकता है**. हम अपनी सेवाओं को बेहतर बनाने के लिए इस बात का विश्लेषण करते हैं कि आप WhatsApp का उपयोग किस प्रकार करते हैं, इसमें उन बिज़नेस की मदद करना भी शामिल है जो अपनी सेवाओं और मैसेजेस की प्रभावशीलता और वितरण का मूल्यांकन करने के लिए WhatsApp का उपयोग करते हैं. ऐसा करने के लिए WhatsApp अपने पास उपलब्ध जानकारी का उपयोग करता है और पार्टनर्स, सेवा प्रदाताओं और संबद्ध कंपनियों के साथ भी कार्य करता है.
* **बिज़नेस के साथ संचार**. हम अपनी सेवाओं, जैसे ऑर्डर, ट्रांज़ेक्शन और अपॉइंटमेंट संबंधी जानकारी, डिलीवरी और शिपिंग संबंधी नोटिफ़िकेशन, प्रोडक्ट और सेवा अपडेट और मार्केटिंग के ज़रिए आपके, बिज़नेस के और अन्य संगठनों के लिए एक-दूसरे के साथ बातचीत करने के तरीके उपलब्ध कराते हैं और उन्हें बेहतर बनाने की कोशिश करते हैं.
* **बचाव, सुरक्षा और अभेद्यता**. हम अपनी सेवाओं के बचाव, सुरक्षा और अभेद्यता के संरक्षण के लिए कार्य करते हैं. इसमें दुर्व्यवहार करने वाले लोगों और हमारी शर्तों का उल्लंघन करने वाली गतिविधियों से सही तरीके से निपटना भी शामिल है. हम अपनी सेवाओं का दुरुपयोग, अन्य लोगों के प्रति हानिकारक आचरण और अपनी शर्तों और नीतियों के उल्लंघन पर रोक लगाने के लिए कार्य करते हैं और ऐसी स्थितियों पर ध्यान देते हैं, जिनमें हम अपने समुदाय की सहायता करने और उसे सुरक्षित रखने में मदद कर सकते हैं. अगर हमें ऐसी गतिविधियों या लोगों के बारे में पता चलता है, तो हम ऐसी गतिविधियों या लोगों को हटाकर या कानून प्रवर्तन एजेंसियों से संपर्क करके उचित कार्रवाई करेंगे. ऐसी किसी भी कार्रवाई को हम नीचे “[समाप्ति](https://www.whatsapp.com/legal/updates/terms-of-service?eea=0#terms-of-service-availability-and-termination-of-our-services)” सेक्शन में किए गए वर्णन के अनुसार संचालित करेंगे.
* **हमारी सेवाओं का ऐक्सेस चालू करना**. अपनी ग्लोबल सेवाओं के संचालन के लिए हमें आप जिस देश में रह रहे हैं, वहाँ से बाहर के देशों सहित दुनिया-भर के डेटा सेंटर्स और सिस्टम्स में कंटेंट और जानकारी को स्टोर और वितरित करना पड़ता है. हमारी सेवाएँ उपलब्ध कराने के लिए इस ग्लोबल इंफ़्रास्ट्रक्चर का इस्तेमाल करना ज़रूरी है. यह इंफ़्रास्ट्रक्चर हमारी सहयोगी कंपनियों सहित सर्विस प्रोवाइडर्स के स्वामित्व का हो सकता है या वे उन्हें संचालित कर सकते हैं.
* **सहयोगी कंपनियाँ**. हम [Facebook कंपनियों](https://faq.whatsapp.com/general/security-and-privacy/the-facebook-companies) का हिस्सा हैं. [Facebook कंपनियों](https://faq.whatsapp.com/general/security-and-privacy/the-facebook-companies) के हिस्से के रूप में WhatsApp की [गोपनीयता नीति](https://www.whatsapp.com/legal/updates/privacy-policy) में किए गए वर्णन के अनुसार WhatsApp, [Facebook कंपनियों](https://faq.whatsapp.com/general/security-and-privacy/the-facebook-companies) से जानकारी प्राप्त करता है और उनसे जानकारी शेयर करता है, जिसमें आपके द्वारा आपके WhatsApp अनुभव को अन्य [Facebook कंपनी के प्रोडक्ट](https://faq.whatsapp.com/general/security-and-privacy/the-facebook-company-products) के साथ कनेक्ट करने के लिए ज़रूरी इंटीग्रेशन देना; सभी [Facebook कंपनी के प्रोडक्ट](https://faq.whatsapp.com/general/security-and-privacy/the-facebook-company-products) में बचाव, सुरक्षा और अभेद्यता सुनिश्चित करना; और [Facebook कंपनी के प्रोडक्ट](https://faq.whatsapp.com/general/security-and-privacy/the-facebook-company-products) में आपके विज्ञापनों और प्रोडक्ट को बेहतर बनाना शामिल है. [Facebook कंपनियों](https://faq.whatsapp.com/general/security-and-privacy/the-facebook-companies) और उनकी शर्तों और नीतियों के बारे में [यहाँ](https://www.facebook.com/help/111814505650678) और जानें.

आपातकालीन सेवाओं का ऐक्सेस नहीं: हमारी सेवाओं या व्यावसायिक सेवाओं और आपके मोबाइल फ़ोन और लैंड-लाइन टेलीफ़ोन और SMS सेवाओं के बीच काफ़ी अंतर है. हमारी सेवाओं से आप पुलिस, दमकल विभाग या अस्पताल सहित आपातकालीन सेवाओं या आपातकालीन सेवा प्रदाताओं को ऐक्सेस नहीं कर सकते हैं या अन्यथा सार्वजनिक सुरक्षा से संबंधित सहायता केंद्रों से कनेक्ट नहीं कर सकते हैं. आपको यह सुनिश्चित करना चाहिए कि आप मोबाइल फ़ोन, लैंड-लाइन टेलीफ़ोन या अन्य सेवा के माध्यम से आपातकालीन सेवा प्रदाताओं से संपर्क कर सकें.

**अगर आप अमेरिका या कनाडा में स्थित WHATSAPP यूज़र हैं, तो हमारी शर्तों में एक बाध्यकारी मध्यस्थता प्रावधान शामिल है, जिसमें कहा गया है कि आपके द्वारा ऑप्ट-आउट करने या कुछ खास प्रकार के विवादों को छोड़कर WHATSAPP और आप (नीचे परिभाषित किए गए) सभी विवादों को बाध्यकारी व्यक्तिगत मध्यस्थता के ज़रिए हल करने के लिए सहमत होते हैं, जिसका मतलब यह है कि आप उन विवादों का निर्णय किसी न्यायाधीश या ज्यूरी द्वारा किए जाने के अपने किसी भी अधिकार का त्याग करते हैं और यह कि आप वर्ग की कार्रवाइयों, वर्ग की मध्यस्थता या प्रतिनिधित्व कार्रवाइयों में भागीदारी करने के अपने अधिकार का त्याग करते हैं. ज़्यादा जानकारी के लिए कृपया नीचे दिए गए “[अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)” सेक्शन पढ़ें.**

**रजिस्ट्रेशन**. आपको सही जानकारी के साथ हमारी सेवाओं के लिए रजिस्ट्रेशन करना होगा, अपना वर्तमान मोबाइल नंबर देना होगा और अगर आप इसे बदलते हैं, तो ऐप में ‘नंबर बदलें’ फ़ीचर का इस्तेमाल करके अपना मोबाइल नंबर अपडेट करना होगा. आप हमारी सेवाओं पर रजिस्ट्रेशन करने के लिए कोड के साथ SMS और फ़ोन कॉल (हमसे या हमारे थर्ड पार्टी प्रोवाइडर्स से) प्राप्त करने के लिए सहमत होते/होती हैं.

**एड्रेस बुक**. अगर कानून अनुमति देता हो, तो आप नियमित रूप से अपनी एड्रेस बुक में से कॉन्टैक्ट और उनके फ़ोन नंबर हमारे पास अपलोड कर सकते हैं जिनमें हमारी सेवाओं का इस्तेमाल करने और न करने वाले, दोनों तरह के कॉन्टैक्ट शामिल होते हैं. हमारे कॉन्टैक्ट अपलोड फ़ीचर के बारे में [यहाँ](https://faq.whatsapp.com/general/contacts/about-contact-upload) और जानें.

**आयु**. हमारी सेवाओं के लिए रजिस्टर करने और उनका उपयोग करने के लिए आपकी उम्र कम से कम 13 वर्ष (या माता-पिता की स्वीकृति के बिना हमारी सेवाओं के लिए रजिस्टर करने और उनका उपयोग करने के लिए आपको अपने देश या क्षेत्र के लिए आवश्यक पर्याप्त उम्र का होना चाहिए). लागू कानून के तहत हमारी सेवाओं के उपयोग के लिए न्यूनतम आवश्यक आयु होने के अतिरिक्त अगर आपकी आयु उतनी नहीं है जो आपके देश या क्षेत्र में हमारी शर्तों पर सहमति देने के अधिकार के लिए होनी चाहिए, तो आपके माता-पिता या अभिभावक को आपकी जगह हमारी शर्तों पर सहमति देनी होगी. कृपया अपने माता-पिता या अभिभावक के साथ इन शर्तों को पढ़ें.

**डिवाइस और सॉफ़्टवेयर**. आपको हमारी सेवाओं का इस्तेमाल करने के लिए कुछ ऐसे डिवाइस, सॉफ़्टवेयर और डेटा कनेक्शन का इंतज़ाम करना होगा, जिनकी हम अन्यथा पूर्ति नहीं करते हैं. हमारी सेवाओं का इस्तेमाल करने के लिए आप हमारी सेवाओं से संबंधित अपडेट को मैन्युअली या ऑटोमेटिकली डाउनलोड और इंस्टॉल करने की सहमति देते/देती हैं. आप यह भी सहमति देते/देती हैं कि हम आपको समय-समय पर अपनी सेवाओं के माध्यम से नोटिफ़िकेशन भेजेंगे, जो आपको हमारी सेवाएँ प्रदान करने के लिए ज़रूरी है.

**शुल्क और कर**. हमारी सेवाओं के आपके उपयोग से संबंधित सभी कैरियर डेटा प्लान, इंटरनेट शुल्क और अन्य शुल्कों और करों के लिए आप उत्तरदायी हैं.

### गोपनीयता नीति और यूज़र डेटा

WhatsApp आपकी गोपनीयता का ध्यान रखता है. WhatsApp की [गोपनीयता नीति](https://www.whatsapp.com/legal/updates/privacy-policy) हमारी डेटा (मैसेज सहित) प्रक्रियाओं का वर्णन करती है, जिसमें आपसे मिलने या एकत्रित की जाने वाली जानकारी, हमारे द्वारा इस जानकारी का उपयोग और इसे शेयर करने का तरीका और आपसे संबंधित जानकारी को प्रोसेस करने के संबंध में आपके अधिकार शामिल हैं.

### हमारी सेवाओं का स्वीकार्य उपयोग

**हमारी शर्तें और नीतियाँ**. आपको हमारी सेवाओं का उपयोग हमारी शर्तों और पोस्ट की गई नीतियों के अनुसार करना होगा. अगर आप हमारी शर्तों या नीतियों का उल्लंघन करते हैं, तो हम आपके अकाउंट के संबंध में कार्रवाई कर सकते हैं, जिसमें आपके अकाउंट को अक्षम या निलंबित करना शामिल है और अगर हम ऐसा करते हैं, तो आपको दूसरा अकाउंट बनाने के लिए हमारी अनुमति लेनी होगी. आपका अकाउंट अक्षम या निलंबित करने की कार्रवाई हम नीचे “[समाप्ति](https://www.whatsapp.com/legal/updates/terms-of-service?eea=0#terms-of-service-availability-and-termination-of-our-services)” सेक्शन में किए गए वर्णन के अनुसार संचालित करेंगे.

**कानूनी और स्वीकार्य उपयोग**. आपको केवल कानूनी, प्राधिकृत और स्वीकार्य उद्देश्यों के लिए ही हमारी सेवाओं को ऐक्सेस और इस्तेमाल करना होगा. आप उन तरीकों से हमारी सेवाओं का उपयोग (या उपयोग करने में किसी और की सहायता) नहीं करेंगे जो: (a) गोपनीयता, प्रचार, बौद्धिक संपदा या अन्य स्वामित्व अधिकारों सहित WhatsApp, हमारे यूज़र्स या अन्य लोगों के अधिकारों का उल्लंघन, दुरुपयोग या अवहेलना करते हैं; (b) गैर-कानूनी, अश्लील, अपमानजनक, धमकी-भरे, निराशाजनक, परेशान करने वाले, घृणास्पद, रंगभेद या जातीयता के आधार पर अपमानजनक होते हैं या ऐसे आचरण के लिए प्रेरित करते हैं या बढ़ावा देते हैं, जो गैर-कानूनी या अन्यथा अनुचित हो सकता है, जिसमें हिंसक अपराध शामिल हैं, बच्चों या अन्य लोगों की सुरक्षा खतरे में डालना या उनका शोषण करना, या नुकसान पहुँचाने में सहायता करना; (c) झूठ का प्रचार करते, तोड़-मरोड़ कर चीज़ें बताते या भ्रमित करने वाले कथन शामिल करते हैं; (d) किसी और के होने का दिखावा करते हैं; (e) अधिक मात्रा में मैसेज भेजने, ऑटोमेटिक मैसेज भेजने, ऑटोमेटिक डायल करने और इसी के जैसे अन्य कार्यों की तरह गैर-कानूनी या अस्वीकार्य संचार शामिल करते हैं; या (f) हमारी सेवाओं का किसी भी प्रकार का गैर-व्यक्तिगत उपयोग शामिल करते हैं जब तक कि अन्यथा ऐसा करना हमारे द्वारा प्राधिकृत न किया गया हो.

**WhatsApp या हमारे यूज़र्स को नुकसान पहुँचाना**. आपके द्वारा अस्वीकार्य या अनधिकृत रूप से या हमें, हमारी सेवाओं, प्रणालियों, हमारे यूज़र्स या अन्य लोगों को कष्ट देने, भ्रष्ट करने या हानि पहुँचाने वाले तरीकों से हमारी सेवाओं को प्रत्यक्ष रूप से, अप्रत्यक्ष रूप से, स्वचालित या अन्य माध्यमों से ऐक्सेस, उपयोग, कॉपी, अनुकूलन, संशोधन, इन पर आधारित व्युत्पन्न कार्य, वितरित, लाइसेंस, उप लाइसेंस, स्थानांतरित, दिखाया, प्रदर्शित नहीं किया जाना चाहिए या अन्यथा लाभ नहीं उठाया जाना चाहिए, जिसमें आपके द्वारा या स्वचालित माध्यमों से ये कार्य नहीं करना शामिल है: (a) हमारी सेवाओं को रिवर्स इंजीनियर, परिवर्तित, संशोधित करना, इनसे डेरिवेटिव वर्क बनाना, इनको डीकंपाइल करना या इनसे कोड निकालना; (b) हमारी सेवाओं के माध्यम से या इन पर वायरस या अन्य हानिकारक कंप्यूटर कोड भेजना, स्टोर करना या ट्रांसमिट करना; (c) हमारी सेवाओं या प्रणालियों का अनधिकृत ऐक्सेस प्राप्त करना या प्राप्त करने की कोशिश करना; (d) हमारी सेवाओं की सुरक्षा, बचाव, गोपनीयता, अभेद्यता, उपलब्धता या प्रदर्शन को बाधित करना या उन्हें भंग करना; (e) अनधिकृत या स्वचालित माध्यमों से हमारी सेवाओं के लिए अकाउंट बनाना; (f) किसी भी अस्वीकार्य या अनधिकृत ढंग से हमारे यूज़र्स की या उनके बारे में जानकारी एकत्रित करना; (g) अनधिकृत ढंग से हमारी सेवाओं को या हमसे या हमारी सेवाओं से प्राप्त डेटा को बेचना, दोबारा बेचना, इनके लिए किराया या शुल्क लेना; (h) हमारी सेवाएँ ऐसे नेटवर्क पर वितरित करना या उपलब्ध कराना जहाँ उन्हें एक ही समय पर एक से अधिक डिवाइस द्वारा उपयोग किया जा सकता है, उन मामलों को छोड़कर जहाँ हमारी सेवाओं के माध्यम से स्पष्ट रूप से उपलब्ध किए गए टूल के द्वारा ऐसा करना प्राधिकृत किया गया हो; या (i) मूल रूप से हमारी सेवाओं की तरह ही कार्य करने वाले सॉफ़्टवेयर या API बनाना और अनधिकृत रूप से थर्ड पार्टी द्वारा उनका उपयोग किए जाने के लिए उनका प्रस्ताव देना; या (j) किसी भी रिपोर्टिंग चैनल का दुरुपयोग करना जैसे कि धोखाधड़ी या आधारहीन रिपोर्ट या अपील प्रस्तुत करना.

**अपना अकाउंट सुरक्षित रखना**. अपने डिवाइस और अपने WhatsApp अकाउंट को सुरक्षित रखने के लिए आप उत्तरदायी हैं और आपको अपने अकाउंट या हमारी सेवाओं के किसी भी अनधिकृत उपयोग या सुरक्षा उल्लंघन के बारे में हमें तुरंत सूचित करना होगा.

### थर्ड पार्टी सेवाएँ

हमारी सेवाएँ आपको थर्ड पार्टी वेबसाइट, ऐप, कंटेंट, अन्य प्रोडक्ट और सेवाओं और [Facebook कंपनी प्रोडक्ट](https://faq.whatsapp.com/general/security-and-privacy/the-facebook-company-products) को ऐक्सेस करने, उपयोग करने या उनसे इंटरैक्ट करने की अनुमति दे सकती हैं. उदाहरण के लिए, आप ऐसी थर्ड पार्टी डेटा बैकअप सेवाओं (जैसे कि iCloud या Google डिस्क) का इस्तेमाल करना चुन सकते हैं, जिन्हें हमारी सेवाओं के साथ एकीकृत किया गया है या थर्ड पार्टी की वेबसाइट पर ‘शेयर करें’ बटन के साथ इंटरैक्ट कर सकते हैं जिससे आप अपने WhatsApp कॉन्टैक्ट को जानकारी भेज सकते हैं. कृपया ध्यान दें कि ये शर्तें और हमारी [गोपनीयता नीति](https://www.whatsapp.com/legal/updates/privacy-policy) सिर्फ़ हमारी सेवाओं के इस्तेमाल पर ही लागू होती हैं. जब आप थर्ड पार्टी के प्रोडक्ट या सेवाओं या [Facebook कंपनी के प्रोडक्ट](https://faq.whatsapp.com/general/security-and-privacy/the-facebook-company-products) का इस्तेमाल करते/करती हैं, तो उन सेवाओं और प्रोडक्ट के आपके उपयोग को उनकी शर्तें और गोपनीयता नीति नियंत्रित करती हैं.

### लाइसेंस

**आपके अधिकार**. WhatsApp उस जानकारी के स्वामित्व का दावा नहीं करता जो आप अपने WhatsApp अकाउंट के लिए या हमारी सेवाओं के माध्यम से सबमिट करते/करती हैं. आपके पास अपने WhatsApp अकाउंट के लिए या हमारी सेवाओं के माध्यम से सबमिट की जाने वाली जानकारी के आवश्यक अधिकार और हमारी शर्तों में शामिल अधिकार और लाइसेंस देने का अधिकार होना चाहिए.

**WhatsApp के अधिकार**. हम अपनी सेवाओं से संबंधित सभी कॉपीराइट, ट्रेडमार्क, डोमेन, लोगो, ट्रेड ड्रैस, ट्रेड सीक्रेट, पेटेंट और अन्य बौद्धिक संपदा अधिकारों के स्वामी हैं. आप तब तक हमारी सेवाओं से संबंधित हमारे कॉपीराइट, ट्रेडमार्क, डोमेन, लोगो, ट्रेड ड्रैस, ट्रेड सीक्रेट, पेटेंट और अन्य बौद्धिक संपदा अधिकारों का इस्तेमाल नहीं कर सकते/सकती हैं, जब तक आपके पास हमारी स्पष्ट अनुमति न हो और इनका इस्तेमाल आप सिर्फ़ हमारी [ब्रांड गाइडलाइन्स](https://www.whatsappbrand.com/) के अनुसार ही कर सकते हैं. आप [हमारी सहयोगी कंपनियों के ट्रेडमार्क](http://www.facebookbrand.com/trademarks) का इस्तेमाल सिर्फ़ उनकी अनुमति से और किसी प्रकाशित ब्रांड गाइडलाइन से अधिकृत होने पर ही कर सकते/सकती हैं.

**WhatsApp के लिए आपका लाइसेंस**. हमारी सेवाएँ संचालित करने और उपलब्ध कराने के लिए आप WhatsApp को आपके द्वारा हमारी सेवाओं पर या इनके माध्यम से अपलोड, सबमिट, स्टोर, भेजी या प्राप्त की गई जानकारी (कंटेंट सहित) का इस्तेमाल करने, फिर से बनाने, वितरित करने, उनके डेरिवेटिव वर्क बनाने, प्रदर्शित करने और उसके निष्पादन का वैश्विक, गैर-विशिष्ट, रॉयल्टी-फ़्री, सबलाइसेंस और ट्रांसफ़र करने योग्य लाइसेंस प्रदान करते/करती हैं. इस लाइसेंस में आपके द्वारा दिए गए अधिकार हमारी सेवाएँ संचालित और उपलब्ध कराने के सीमित उद्देश्य के लिए हैं (जैसे कि हमें आपकी प्रोफ़ाइल फ़ोटो और स्टेटस मैसेज दिखाने, आपके मैसेज भेजने और डिलीवर नहीं किए गए मैसेज को हमारे द्वारा भेजे जाने के प्रयास के दौरान उन्हें अधिकतम 30 दिनों तक अपने सर्वर पर स्टोर करने की अनुमति देना).

**WhatsApp की ओर से आपको लाइसेंस**. हम आपको अपनी शर्तों के अधीन और उनके अनुसार अपनी सेवाओं का इस्तेमाल करने का सीमित, प्रतिसंहरणीय, गैर-विशिष्ट, सबलाइसेंस और ट्रांसफ़र न करने योग्य लाइसेंस प्रदान करते हैं. यह लाइसेंस हमारी शर्तों के अनुसार अनुमत तरीके से हमारी सेवाओं का उपयोग करने में आपको सक्षम बनाने के एकमात्र उद्देश्य के लिए है. आपको स्पष्ट रूप से दिए गए लाइसेंस और अधिकारों को छोड़कर, आपको निहितार्थ या अन्यथा कोई लाइसेंस या अधिकार नहीं दिए जाते हैं.

### थर्ड पार्टी कॉपीराइट, ट्रेडमार्क और बौद्धिक संपदा संबंधित अन्य उल्लंघन की रिपोर्ट करना

थर्ड पार्टी कॉपीराइट, ट्रेडमार्क या बौद्धिक संपदा संबंधित अन्य उल्लंघन के दावों की रिपोर्ट करने के लिए कृपया हमारी [बौद्धिक संपदा नीति](https://www.whatsapp.com/legal/updates/ip-policy) देखें. अगर आप स्पष्ट रूप से, गंभीरता से या बार-बार दूसरों के बौद्धिक संपदा अधिकारों का उल्लंघन करते हैं या जहाँ हमें कानूनी कारणों से ऐसा करना आवश्यक लगता है, वहाँ हम आपके अकाउंट को बंद या निलंबित करने सहित आपके अकाउंट पर कड़ी कार्रवाई कर सकते हैं. आपका अकाउंट अक्षम या निलंबित करने की कार्रवाई हम नीचे “[समाप्ति](https://www.whatsapp.com/legal/updates/terms-of-service?eea=0#terms-of-service-availability-and-termination-of-our-services)” सेक्शन में किए गए वर्णन के अनुसार संचालित करेंगे.

### अस्वीकरण और मोचन

आप स्वयं जोखिम उठाकर और निम्न अस्वीकरणों के अधीन हमारी सेवाओं का उपयोग करते हैं. हम किसी भी स्पष्ट या अंतर्निहित वारंटी के बिना “जैसा है” आधार पर अपनी सेवाएँ प्रदान कर रहे हैं, जिसमें व्यापार की वारंटी, विशेष उद्देश्य के लिए उपयुक्तता, शीर्षक, गैर-उल्लंघन और कंप्यूटर वायरस या अन्य हानिकारक कोड से स्वतंत्रता शामिल है पर इन सीमित नहीं है. हम इसकी वारंटी नहीं देते कि हमारे द्वारा प्रदान की गई कोई भी जानकारी सही, पूरी या उपयोगी होगी, यह कि हमारी सेवाएँ प्रचालनीय, त्रुटि-मुक्त, सुरक्षित रहेंगी या यह कि हमारी सेवाएँ बिना किसी अवरोध, देरी या कमी के कार्य करेंगी. हम यह नियंत्रित नहीं करते और नियंत्रित करने के लिए ज़िम्मेदार नहीं हैं कि हमारे यूज़र्स हमारी सेवाओं या इनके द्वारा उपलब्ध कराई जाने वाली सुविधाओं, सेवाओं या इंटरफ़ेस का कब या कैसे उपयोग करते हैं. हम अपने यूज़र्स या अन्य थर्ड पार्टी की कार्रवाइयाँ या जानकारी (कंटेंट सहित) नियंत्रित करने के लिए ज़िम्मेदार या बाध्य नहीं हैं. आप किसी भी थर्ड पार्टी के साथ अपने ज्ञात या अज्ञात, इनसे संबंधित, इनसे उत्पन्न होने वाले या किसी भी तरीके से इससे जुड़े ऐसे किसी भी दावे से हमें, हमारे सहायकों, संबद्धों और हमारे और उनके निर्देशकों, अधिकारियों, कर्मचारियों, पार्टनर और एजेंट (सब मिलाकर, “WhatsApp पार्टी”) को किसी भी दावे, शिकायत, कार्रवाई का कारण या विवाद (सब मिलाकर, “दावा”) और हानियों से विमोचित करते/करती हैं. WhatsApp पार्टी से संबंधित आपके अधिकार इस अस्वीकरण से संशोधित नहीं हो सकते हैं अगर आपके निवासरत देश या क्षेत्र के, हमारी सेवाओं के आपके इस्तेमाल पर लागू होने वाले कानून इसकी अनुमति नहीं देते हों. अगर आप अमेरिका के/की निवासी हैं, तो आप कैलिफ़ोर्निया सिविल कोड §1542 या इसके समान किसी भी अन्य न्यायाधिकार की लागू किसी भी अन्य विधि या कानून के अपने पास मौजूद सभी अधिकारों का त्याग करते हैं, जिसमें यह कहा गया है कि: सामान्य विज्ञप्ति की सीमा में वे दावे नहीं आते हैं जिन्हें क्रेडिटर या रिलीज़ करने वाली पार्टी नहीं जानती या रिलीज़ के निष्पादित करते समय अपने पक्ष में होने के बारे में संदेह करती है और अगर उन्हें इसके बारे में पता न हो, तो उनसे ऋणी या रिलीज़ करने वाली पार्टी के साथ उसके निपटान में काफ़ी नुकसान पहुँच सकता है.

### दायित्व की सीमा

WHATSAPP के पक्ष, हमारी शर्तों, हम या हमारी सेवाओं के संबंध में उनसे उत्पन्न हुए या किसी भी तरह से उनसे जुड़े हुए किसी भी किसी भी गंवाए हुए लाभ या परिणामी, विशेष, दंडात्मक, अप्रत्यक्ष, या आकस्मिक क्षति (चाहे वह लापरवाही सहित दायित्व के किसी भी सिद्धांत के आधार पर किसी भी कारण से हुई हो) के लिए आपके प्रति उत्तरदायी नहीं होंगे, भले ही WHATSAPP के पक्षों को ऐसी क्षतियों की संभावना के बारे में बता दिया गया हो. हमारी शर्तों, हम या हमारी सेवाओं से संबद्ध, उनसे उत्पन्न या उनके संबंध में किसी भी तरह से हमारा समग्र दायित्व एक सौ डॉलर ($100) या उस राशि से अधिक नहीं होगा, जो आपके द्वारा पिछले बारह महीनों में हमें भुगतान की गई है. कुछ विशिष्ट क्षतियों और दायित्व के परिसीमन का पहले बताया गया अस्वीकरण, लागू कानून द्वारा अनुमत अधिकतम सीमा पर लागू होगा. हो सकता है कि कुछ राज्यों या क्षेत्राधिकारों के कानून कुछ विशिष्ट क्षतियों के अपवर्जन या उन्हें सीमित करने की अनुमति न दें, इसलिए हो सकता है कि ऊपर बताए गए कुछ या सभी अस्वीकरण और सीमाएँ आप पर लागू न हों. हमारी शर्तों में किसी प्रतिकूल तथ्य के होने के बावजूद, WHATSAPP पक्षों का दायित्व लागू कानून द्वारा अनुमत अधिकतम सीमा तक ही सीमित होगा.

### क्षतिपूर्ति

अगर कोई व्यक्ति WhatsApp या आपके द्वारा हमारी सेवाओं के किसी अन्य उपयोग पर आपकी कार्रवाइयों, जानकारी या विषय-वस्तु के संबंध में हमारे विरुद्ध कोई दावा ("थर्ड-पार्टी दावा") पेश करता है, तो आप, लागू कानून द्वारा अनुमत अधिकतम सीमा तक, निम्न में से किसी भी कारण से संबंधित, से उत्पन्न होने वाले या किसी भी तरीके से इससे जुड़े सभी उत्तदायित्वों, नुकसानों, हानियों और किसी भी तरह के खर्चों (उचित कानूनी शुल्क और लागतों सहित) से और इनके लिए WhatsApp पक्षों को क्षतिपूर्ति करेंगे और सुरक्षित रखेंगे: (a) हमारी सेवाओं के आपके ऐक्सेस और हमारी सेवाओं के उपयोग, जिसमें उनके संबंध में प्रदान की गई जानकारी और विषय-वस्तु शामिल है; (b) आपके द्वारा हमारी शर्तों या लागू कानून का उल्लंघन; या (c) आपके द्वारा किया गया कोई मिथ्यानिरूपण शामिल है. किसी भी तृतीय-पक्ष दावे से प्रतिरक्षा या इसके निपटान में आप आवश्यक सीमा तक हमारा सहयोग करेंगे. WhatsApp पार्टी से संबंधित आपके अधिकार पूर्ववर्ती क्षतिपूर्ति से संशोधित नहीं हो सकते हैं अगर आपके निवासरत देश या क्षेत्र के, हमारी सेवाओं के आपके इस्तेमाल पर लागू होने वाले कानून इसकी अनुमति नहीं देते हों.

### विवाद का समाधान

**फ़ोरम और स्थान**. अगर आप अमेरिका या कनाडा में रहने वाले WhatsApp यूज़र हैं, तो नीचे दिया गया “[अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)” सेक्शन आप पर लागू होता है. कृपया इसके साथ ही उस सेक्शन को ध्यानपूर्वक और पूरी तरह पढ़ें. अगर आप नीचे दिए गए “[अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)” के अधीन नहीं हैं, तो आप इस बात पर सहमत हैं कि हमारी शर्तों या हमारी सेवाओं से उत्पन्न या किसी भी तरह उनके संबंध में WhatsApp के विरुद्ध आपके किसी भी दावे या कार्रवाई के लिए या WhatsApp द्वारा आपके विरुद्ध किसी भी दावे या कार्रवाई के लिए आप और WhatsApp इस बात पर सहमत होते/होती हैं कि ऐसे किसी भी दावे या कार्रवाई ( प्रत्येक “विवाद,” और सब मिलाकर, “विवादों”) का निराकरण अद्वितीय रूप से नॉदर्न डिस्ट्रिक्ट ऑफ़ कैलिफ़ोर्निया या कैलिफ़ोर्निया की सैन मेटियो काउंटी में स्थित स्टेट कोर्ट के लिए अमेरिका के डिस्ट्रिक्ट कोर्ट में ही किया जाएगा और आप ऐसे किसी भी दावे या कार्रवाई की सुनवाई के उद्देश्य से ऐसे न्यायालयों के व्यक्तिगत क्षेत्राधिकार को स्वीकार करने पर सहमत होते/होती हैं, और कानूनी प्रावधानों के टकराव पर ध्यान दिए बिना ऐसे किसी भी दावे या कार्रवाई को कैलिफ़ोर्निया राज्य के कानून नियंत्रित करेंगे. पूर्ववर्ती के प्रति किसी पूर्वाग्रह के बिना, आप इस बात पर सहमत होते/होती हैं कि हम अपने पूर्ण विवेक से आपके साथ अपने किसी भी ऐसे विवाद का समाधान जो मध्यस्थता के अंतर्गत नहीं आता, उस देश के, जिसमें आप रहते हैं, किसी भी योग्य न्यायालय में करने का विकल्प चुन सकते हैं, जिसमें विवाद का न्याय क्षेत्र हो.

**नियंत्रक कानून**. कैलिफ़ोर्निया राज्य के कानून हमारी शर्तों और किसी भी तरह के विवादों, चाहे वे न्यायालय में हों या मध्यस्थता के अधीन हों, जो आपके और WhatsApp के बीच हो सकते हों, को कानूनी प्रावधानों के किसी भी विरोधाभास के बिना अधिशासित करते हैं.

**किसी दावे या विवाद को प्रस्तुत करने की समय-सीमा**. ये शर्तें उस समयावधि को भी सीमित करती हैं जिसमें आपको दावा या विवाद प्रस्तुत करना होगा, जिसमें मध्यस्थता शुरू करने का समय या अगर अनुमति हो, तो लागू कानून की अधिकतम सीमा तक न्यायालय की कार्रवाई या छोटे दावों की सुनवाई शामिल है. हम और आप सहमत होते हैं कि किसी भी विवाद के लिए (नीचे परिभाषित किए गए अपवर्जित विवादों को छोड़कर) हमें और आपको विवाद के पहले बार होने के एक वर्ष के भीतर दावों (मध्यस्थता कार्यवाही शुरू करने सहित) को प्रस्तुत करना होगा; अन्यथा, इस तरह के विवाद स्थायी रूप से प्रतिबंधित कर दिए जाएँगे. इसका अर्थ यह है कि अगर विवाद पहली बार होने के एक वर्ष के भीतर हम या आप कोई दावा (मध्यस्थता शुरू करने सहित) प्रस्तुत नहीं करते हैं, तो मध्यस्थता ख़ारिज कर दी जाएगी क्योंकि यह बहुत देर से शुरू की गई थी.

**नीचे देखें: [अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)**

### हमारी सेवाओं की उपलब्धता और समाप्ति

**हमारी सेवाओं की उपलब्धता**. हम अपनी सेवाओं को बेहतर बनाने के लिए हमेशा प्रयास करते रहते हैं. जिसका अर्थ यह है कि हम अपनी सेवाओं, फ़ीचर्स, कार्यात्मकताओं और कई डिवाइस और प्लेटफ़ॉर्म के सपोर्ट को बढ़ा सकते, जोड़ सकते या हटा सकते हैं. हमारी सेवाओं में रखरखाव, सुधार, अपग्रेड या नेटवर्क या डिवाइस की विफलताओं के कारण अवरोध आ सकते हैं. हम कुछ फ़ीचर्स और कुछ डिवाइस और प्लेटफ़ॉर्म के सपोर्ट सहित अपनी कुछ या सभी सेवाएँ कभी भी बंद कर सकते हैं. हमारे नियंत्रण के बाहर की घटनाएँ हमारी सेवाएँ प्रभावित कर सकती हैं, जैसे कि प्राकृतिक आपदाएँ और अन्य अप्रत्याशित घटनाएँ.

**समाप्ति**. हालाँकि हम उम्मीद करते हैं कि आप WhatsApp यूज़र बने रहें, पर आप अपना अकाउंट मिटाकर कभी भी किसी भी कारण से WhatsApp के साथ अपना संबंध समाप्त कर सकते/सकती हैं. ऐसा करने के निर्देशों के लिए कृपया हमारे मदद केंद्र में [Android](https://faq.whatsapp.com/android/account-and-profile/how-to-delete-your-account), [iPhone](https://faq.whatsapp.com/iphone/account-and-profile/how-to-delete-your-account) या [KaiOS](https://faq.whatsapp.com/kaios/account-and-profile/how-to-delete-your-account) से जुड़े लेख देखें.

हम कभी भी किसी भी कारण जैसे आपके द्वारा हमारी शर्तों की विषयवस्तु और मूल भावना का उल्लंघन करने, हमारे, हमारे यूज़र्स या अन्य लोगों के लिए हानि, जोख़िम या संभावित कानूनी जोख़िम उत्पन्न करने पर अपनी सेवाओं के आपके ऐक्सेस या उपयोग को संशोधित, निलंबित या समाप्त कर सकते हैं. अगर आपका अकाउंट, अकाउंट रजिस्ट्रेशन के बाद एक्टिव नहीं होता है या अगर लंबे समय तक एक्टिव नहीं रहता है, तो हम आपके अकाउंट को बंद भी कर सकते हैं या हटा भी सकते हैं. निम्नलिखित प्रावधान WhatsApp के साथ आपके संबंध की समाप्ति के बाद भी लागू रहेंगे: “लाइसेंस,” “अस्वीकरण और मोचन,” “उत्तरदायित्व की सीमा,” “क्षतिपूर्ति,” “विवाद का समाधान,” “हमारी सेवाओं की उपलब्धता या समाप्ति,” “अन्य,” और “अमेरिका या कनाडा के यूज़र्स के लिए विशेष मध्यस्थता प्रावधान.”

### अन्य

* अगर आपके और हमारे बीच पारस्परिक रूप से निष्पादित अनुबंध में अन्यथा निर्दिष्ट नहीं किया जाता है, तो WhatsApp और हमारी सेवाओं के संबंध में हमारी शर्तें आपके और हमारे बीच के अनुबंध को संपूर्णता में संदर्भित करती हैं और किसी भी पूर्व अनुबंध का स्थान ले लेती हैं.
* हम भविष्य में यह नियत करने का अधिकार सुरक्षित रखते हैं कि हमारी कुछ सेवाएँ अलग शर्तों द्वारा नियंत्रित की जाती हैं (जिसके लिए, जैसा लागू हो, आप अलग-से सहमति दे सकते हैं).
* हमारी सेवाएँ किसी भी ऐसे देश या क्षेत्र में वितरण या उपयोग के इरादे से नहीं दी जाती हैं, जहाँ इस तरह का वितरण या उपयोग स्थानीय कानून का उल्लंघन करता हो या हमें किसी अन्य देश या क्षेत्र के नियमों के अधीन लाता हो. हम किसी भी देश या क्षेत्र में अपनी सेवाएँ सीमित करने का अधिकार सुरक्षित रखते हैं.
* आप सभी लागू अमेरिकी और गैर-अमेरिकी निर्यात नियंत्रण और व्यापार प्रतिबंध कानूनों (“Export Laws”) का पालन करेंगे. आप निम्न को हमारी सेवाएँ प्रत्यक्ष या अप्रत्यक्ष रूप से, निर्यात, पुनःनिर्यात, प्रदान या अन्यथा स्थानांतरित नहीं करेंगे: (a) निर्यात कानून द्वारा निषेध किसी भी व्यक्ति, निकाय, क्षेत्र या देश को; (b) अमेरिकी या गैर-अमेरिकी सरकार द्वारा प्रतिबंधित पक्षों की सूची में शामिल किसी को भी; या (c) निर्यात कानून द्वारा निषेध कोई भी उद्देश्य, जिसमें आवश्यक सरकारी प्राधिकरणों के बिना परमाणु, रासायनिक या जैविक हथियारों या मिसाइल टेक्नोलॉजी ऐप्लिकेशन शामिल हैं. अगर आप किसी प्रतिबंधित देश या क्षेत्र में स्थित हैं, अगर आप वर्तमान में किसी भी अमेरिकी या गैर-अमेरिकी प्रतिबंधित पक्षों की सूची में शामिल हैं या निर्यात कानून द्वारा निषिद्ध किसी भी उद्देश्य के लिए प्रतिबंधित हैं, तो आप हमारी सेवाओं का उपयोग या उन्हें डाउनलोड नहीं करेंगे/करेंगी और आप IP प्रॉक्सी के जरिए या अन्य विधियों के माध्यम से अपने स्थान को छिपाएँगे/छिपाएँगी नहीं.
* हमारी शर्तें अंग्रेज़ी (अमेरिका) में लिखी गईं हैं. अनुवाद का कोई भी संस्करण सिर्फ़ आपकी सुविधा के लिए दिया गया है. अगर हमारी शर्तों का कोई भी अनुवादित संस्करण किसी सीमा तक अंग्रेज़ी संस्करण से भिन्न पाया जाता है, तो अंग्रेज़ी संस्करण प्रभावी होगा. हमारी शर्तों के आपके द्वारा प्रस्तावित किसी भी संशोधन या छूट के लिए हमारी स्पष्ट सहमति की आवश्यकता होती है.
* हम इन शर्तों को संशोधित या अपडेट कर सकते हैं. हम आपको अपनी शर्तों में किए गए महत्वपूर्ण संशोधन की उपयुक्त सूचना देंगे और “पिछले संशोधन” की तारीख को अपनी शर्तों के ऊपर अपडेट करेंगे. आपके द्वारा हमारी सेवाओं का उपयोग जारी रखना इस बात की पुष्टि करता है कि आप हमारी संशोधित शर्तों को स्वीकार करते/करती हैं. हम अपेक्षा करते हैं कि आप हमारी सेवाओं का उपयोग जारी रखेंगे/रखेंगी, लेकिन अगर आप हमारी संशोधित की गई शर्तों से सहमत नहीं हैं, तो आपको अपना अकाउंट मिटाकर हमारी सेवाओं का उपयोग बंद करना होगा.
* हमारी शर्तों के तहत हमारे सभी अधिकार और दायित्व हमारे किसी भी सहयोगी या विलय, अधिग्रहण, पुनर्गठन या संपत्ति की बिक्री या कानून के संचालन या अन्यथा के संबंध में हमारे द्वारा स्वतंत्र रूप से असाइन किए जाने योग्य हैं और हम अपने किसी भी सहयोगी, उत्तराधिकारी संस्थाओं या नए स्वामी को आपकी जानकारी ट्रांसफ़र कर सकते हैं. इस तरह के असाइनमेंट की स्थिति में, ये शर्तें ऐसे थर्ड पार्टी के साथ आपके संबंधों को नियंत्रित करती रहेंगी. हम अपेक्षा करते हैं कि आप हमारी सेवाओं का उपयोग जारी रखेंगे, लेकिन अगर आप इस तरह के आवंटन से सहमत नहीं हैं, तो आवंटन की सूचना मिलने के बाद आपको अपना अकाउंट मिटाकर हमारी सेवाओं का उपयोग बंद करना होगा.
* आप हमारी शर्तों के अंतर्गत आने वाले अपने किसी भी अधिकार या दायित्व को हमारी पूर्व लिखित सहमति के बिना किसी अन्य व्यक्ति को ट्रांसफ़र नहीं करेंगे/करेंगी.
* इस अनुबंध में कोई भी चीज़ हमें कानून का अनुपालन करने से नहीं रोकेगी.
* यहाँ पर विचार किए जाने के अलावा, हमारी शर्तें किसी तृतीय-पक्ष लाभार्थी को अधिकार नहीं देती हैं.
* अगर हम अपनी कोई भी शर्त लागू करने में विफल रहते हैं, तो उसे छूट नहीं माना जाएगा.
* अगर इन शर्तों का कोई भी प्रावधान गैर-कानूनी, व्यर्थ या किसी भी कारण से अप्रवर्तनीय पाया जाता है, तो उस प्रावधान को प्रवर्तनीय बनाने के लिए न्यूनतम आवश्यक रूप से परिवर्तित किया जाएगा और अगर उसे प्रवर्तनीय नहीं बनाया जा सका, तो उसे हमारी शर्तों से अलग करने योग्य माना जाएगा और इसका हमारी शर्तों के बाकी प्रावधानों की वैधता और प्रवर्तनीयता पर कोई प्रभाव नहीं होगा और हमारी शर्तों का शेष भाग पूरी तरह लागू और प्रभावी बना रहेगा, “[अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)” सेक्शन में बताए गए हिस्से को छोड़कर पूरी तरह लागू और प्रभावी बना रहेगा.
* हमारे द्वारा आपको स्पष्ट रूप से प्रदान नहीं किए गए सभी अधिकार हमारे पास सुरक्षित हैं. कुछ क्षेत्राधिकारों में आपके पास ग्राहक के रूप में कानूनी अधिकार हो सकते हैं और हमारी शर्तों का ऐसे ग्राहक कानूनी अधिकारों को सीमित करने का कोई उद्देश्य नहीं है, जिन पर अनुबंध के अनुसार छूट प्राप्त नहीं की जा सकती.
* WhatsApp और हमारी सेवाओं के बारे में आपके फ़ीडबैक या अन्य सुझावों की हम सदैव सराहना करते हैं, लेकिन आप समझते/समझती हैं कि फ़ीडबैक या सुझाव देने के लिए आप बाध्य नहीं हैं और यह कि हम आपके फ़ीडबैक या सुझावों का उपयोग बिना किसी रुकावट या उनके लिए आपको प्रतिपूर्ति करने जैसी किसी बाध्यता के बिना कर सकते हैं.

### अमेरिका या कनाडा के यूज़र्स के लिए विशेष मध्यस्थता प्रावधान

कृपया यह सेक्शन ध्यान से पढ़ें क्योंकि इसमें केवल अमेरिका और कनाडा के हमारे यूज़र्स पर लागू होने वाले अतिरिक्त प्रावधान शामिल हैं. अगर आप अमेरिका या कनाडा में रहने वाले WhatsApp यूज़र्स हैं, तो केवल बौद्धिक संपदा संबंधित विवादों और छोटे दावों वाली अदालत में पेश किए जा सकने वाले विवादों को छोड़कर हम और आप व्यक्तिगत मध्यस्थता के लिए बाध्य करने वाले सभी विवादों को प्रस्तुत करने के लिए सहमत हैं. इसका मतलब है कि आप न्यायाधीश या ज्यूरी द्वारा न्यायालय में ऐसे विवादों का समाधान करने के अपने अधिकार का त्याग करते/करती हैं. अंततः, आप केवल स्वयं के लिए दावा पेश कर सकते हैं और किसी भी अधिकारी या अन्य व्यक्ति या लोगों के समूह की ओर से नहीं. आप सामूहिक कार्यवाही, सामूहिक मध्यस्थता या प्रतिनिधि कार्यवाही में भाग लेने या अपने विवाद को सुनने और उसका समाधान करने के अपने अधिकार का त्याग करते/करती हैं.

"अपवर्जित विवाद" का अर्थ यह है कि आपके या हमारे बौद्धिक संपदा अधिकारों (जैसे कॉपीराइट, ट्रेडमार्क, डोमेन, लोगो, ट्रेड ड्रेस, ट्रेड सिक्रेट और पेटेंट) के प्रवर्तन या उल्लंघन से संबंधित या हमारी सेवाओं में बाधा पहुँचाने या हमारी सेवाओं में अनधिकृत रूप से (जैसे ऑटोमेटिक तरीकों से) शामिल होने से संबंधित कोई विवाद. स्पष्टता के लिए और पहले की किसी भी बात के बावजूद, गोपनीयता और प्रचार के आपके अधिकारों से संबंधित, इनसे उत्पन्न होने वाले या किसी भी तरह से इससे संबंधित विवाद अपवर्जित विवाद नहीं हैं.

**संघीय मध्यस्थता अधिनियम**. संयुक्त राज्य संघीय मध्यस्थता अधिनियम इस "[अमेरिका या कनाडा के यूज़र्स के लिए विशेष मध्यस्थता प्रावधान](https://www.whatsapp.com/legal/updates/terms-of-service?eea=0#terms-of-service-special-arbitration-provision-for-united-states-or-canada-users)" सेक्शन की व्याख्या और प्रवर्तन को नियंत्रित करता है, जिसमें ऐसा कोई भी प्रश्न शामिल है कि WhatsApp और आपके बीच का कोई विवाद मध्यस्थता के अधीन आता है या नहीं.

**अमेरिका या कनाडा में स्थित WhatsApp यूज़र्स के लिए मध्यस्थता करने हेतु समझौता**. अमेरिका या कनाडा में रहने वाले WhatsApp यूज़र्स के लिए, WhatsApp और आप दोनों अपवर्जित विवादों को छोड़कर सभी विवादों के लिए न्यायाधीश या ज्यूरी द्वारा ट्रायल के अधिकार का त्याग करने की सहमति देतें हैं. WhatsApp और आप इस बात से सहमत हैं कि सभी विवाद (अपवर्जित विवादों को छोड़कर), जिनमें गोपनीयता और प्रचार के आपके अधिकारों से संबंधित, से उत्पन्न् होने वाले या किसी भी तरह से इससे संबंधित विवाद शामिल हैं, का समाधान अंतिम और बाध्य मध्यस्थता के माध्यम से किया जाएगा. WhatsApp और आप हमारी शर्तों के तहत मध्यस्थता के अधीन किसी भी विवाद को किसी ऐसे विवाद के साथ संयोजित न करने के लिए सहमत होते हैं, जो हमारी शर्तों के तहत मध्यस्थता के योग्य न हो. इससे पहले कि आप किसी विवाद पर मध्यस्थता शुरू करें आपको हमें विवाद की लिखित सूचना देनी चाहिए जिसमें आपका (a)नाम; (b)आवास का पता; (c)यूज़रनेम; (d)आपके द्वारा अपने WhatsApp अकाउंट पर उपयोग किया जा रहा आपका ईमेल एड्रेस या फ़ोन नंबर; (e)विवाद का विस्तृत विवरण; और (f)आपके द्वारा माँगी जा रही राहत का विवरण होना चाहिए. आपके द्वारा विवाद से संबंधित हमें भेजे जाने वाले किसी भी नोटिस को इस पते पर मेल किया जाना चाहिए, Facebook, Inc., ATTN: WhatsApp Arbitration Filing, 1601 Willow Rd. Menlo Park, CA 94025. इससे पहले कि हम मध्यस्थता शुरू करें, हम आपके द्वारा दिए गए ईमेल एड्रेस पर या दूसरे उपयुक्त साधनों के द्वारा आपको विवाद का नोटिस भेजेंगे. अगर हम विवाद का नोटिस मिलने के बाद साठ (60) दिनों के अंदर विवाद का समाधान नहीं कर पाते हैं, तो आप या हम मध्यस्थता शुरू कर सकते हैं.

मध्यस्थता को मध्यस्थता शुरू होने के समय इसके प्रभावी वाणिज्यिक मध्यस्थता नियमों के तहत अमेरिकी मध्यस्थता संघ (“AAA”) द्वारा व्यवस्थापित किया जाएगा, जिसमें संरक्षण के आपातकालीन उपायों के वैकल्पिक नियम और उपभोक्ता-संबंधित विवादों के लिए पूरक प्रक्रियाएँ (एकसाथ, "AAA नियम") शामिल हैं. मध्यस्थता की अध्यक्षता AAA नियमों के अनुसार चयनित एक मध्यस्थ द्वारा की जाएगी. AAA नियम, विवाद शुरू करने से संबंधित जानकारी और मध्यस्थता प्रक्रिया का वर्णन [www.adr.org](https://www.whatsapp.com/legal/updates/www.adr.org) पर उपलब्ध है. मध्यस्थता प्रावधान की व्यापकता और प्रवर्तनीयता से संबंधित समस्याओं का निर्णय अदालत करेगी. मध्यस्थता का स्थान और इस तरह की मध्यस्थता के लिए शुल्क और लागत का आवंटन AAA नियमों के अनुसार तय किया जाएगा.

**ऑप्ट-आउट करने की प्रक्रिया**. आप मध्यस्थता करने के लिए इस अनुबंध से ऑप्ट आउट कर सकते हैं. अगर आप ऐसा करते हैं, तो हम दोनों में से कोई भी पक्ष किसी भी दूसरे पक्ष को मध्यस्थता सुनवाई में भाग लेने के लिए विवश नहीं कर सकता. ऑप्ट आउट करने के लिए, आपको हमें निम्न के बाद के 30 दिनों के भीतर डाक मोहर के साथ लिखित रूप में सूचित करना होगा: (a) जिस तारीख को आपने पहली बार हमारी शर्तों को स्वीकार किया था; और (b) जिस तारीख को आप इस मध्यस्थता प्रावधान के अधीन हुए थे. ऑप्ट आउट करने के लिए आपको इस पते का उपयोग करना होगा:

WhatsApp LLC  
Arbitration Opt-Out  
1601 Willow Road  
Menlo Park, California 94025  
United States of America

आपको निम्न शामिल करना होगा: (i) आपका नाम और निवास का पता; (ii) आपके अकाउंट से संबद्ध मोबाइल फ़ोन नंबर; और (iii) एक स्पष्ट कथन कि आप मध्यस्थता के लिए हमारे शर्तों के समझौते से ऑप्ट आउट करना चाहते हैं.

**छोटे दावों वाली अदालत**. मध्यस्थता के विकल्प के रूप में, आपके स्थानीय "छोटे दावों" की अदालत के नियमों द्वारा अनुमत किए जाने पर, आप अपने विवाद को अपने स्थानीय "छोटे दावों" की अदालत में ला सकते हैं, जब तक कि मामले व्यक्तिगत (गैर-समूह) आधार पर आगे बढ़े.

**अमेरिका या कनाडा में स्थित यूज़र्स के लिए कोई सामूहिक कार्यवाहियाँ, सामूहिक मध्यस्थता या प्रतिनिधि कार्यवाहियाँ नहीं हैं.** हम और आप दोनों सहमत होते हैं कि अगर आप अमेरिका या कनाडा में स्थित WhatsApp यूज़र हैं, तो दोनों पक्षों में से कोई भी भी केवल अपनी ओर से ही विवाद प्रस्तुत कर सकता है, किसी अन्य व्यक्ति या निकाय या लोगों के किसी समूह की ओर से नहीं. हम और आप दोनों सामूहिक कार्यवाही, वर्ग-व्यापी मध्यस्थता, निजी अटॉर्नी जनरल या प्रतिनिधि क्षमता में लाए गए विवादों या किसी भी विवाद के संबंध में किसी अन्य व्यक्ति या निकाय को शामिल करने वाले समेकित विवाद में भाग ना लेने के लिए सहमत हैं. अगर अंतिम न्यायिक निर्णय लिया जाता है कि किसी विशेष विवाद (या विशेष राहत के लिए अनुरोध) को इस प्रावधान की सीमाओं के अनुसार मध्यस्थता से सुलझाया नहीं जा सकता, तो केवल तभी उस विवाद (या राहत के लिए केवल उस अनुरोध) को अदालत में लाया जा सकता है. अन्य सभी विवाद (या राहत के लिए अनुरोध) इस प्रावधान के अधीन बने रहेंगे.

**स्वीकृत कोर्ट कार्यवाहियाँ फ़ाइल करने का स्थान**. अगर आप मध्यस्थता के लिए समझौते से ऑप्ट आउट करते/करती हैं, अगर आपका विवाद एक अपवर्जित विवाद है या अगर मध्यस्थता समझौता अप्रवर्तनीय पाया जाता है, तो आप ऊपर दिए गए "[विवाद के समाधान](https://www.whatsapp.com/legal/updates/terms-of-service?eea=0#terms-of-service-dispute-resolution)” सेक्शन में प्रदत्त प्रावधान के अधीन कार्यवाही के लिए सहमत होते/होती हैं.

#### अलग-अलग भाषाओं में WhatsApp की शर्तें ऐक्सेस करना

कुछ अन्य भाषाओं में हमारी शर्तों को ऐक्सेस करने के लिए अपने WhatsApp सेशन की भाषा सेटिंग्स बदलें. अगर हमारी शर्तें आपके द्वारा चयनित भाषा में उपलब्ध नहीं हैं, तो हम डिफ़ॉल्ट रूप से अंग्रेज़ी संस्करण प्रदर्शित करेंगे. कृपया निम्न दस्तावेज़ों को देखें, जो हमारी सेवाओं के आपके उपयोग के बारे में अतिरिक्त जानकारी प्रदान करते हैं:

[WhatsApp की गोपनीयता नीति](https://www.whatsapp.com/legal/updates/privacy-policy)  
[WhatsApp की बौद्धिक संपदा संबंधी नीति](https://www.whatsapp.com/legal/updates/ip-policy)  
[WhatsApp के ब्रांड संबंधित दिशानिर्देश](https://www.whatsappbrand.com/)