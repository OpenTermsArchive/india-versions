उपयोग की शर्तें
===============

#### सेवा की शर्तें अन्य भाषाओं में देखें: [English](https://www.youtube.com/t/terms?hl=en&override_hl=1), [অসমীয়া](https://www.youtube.com/t/terms?hl=as&override_hl=1), [ગુજરાતી](https://www.youtube.com/t/terms?hl=gu&override_hl=1), [ಕನ್ನಡ](https://www.youtube.com/t/terms?hl=kn&override_hl=1), [മലയാളം](https://www.youtube.com/t/terms?hl=ml&override_hl=1), [मराठी](https://www.youtube.com/t/terms?hl=mr&override_hl=1), [ଓଡ଼ିଆ](https://www.youtube.com/t/terms?hl=or&override_hl=1), [ਪੰਜਾਬੀ](https://www.youtube.com/t/terms?hl=pa&override_hl=1), [தமிழ்](https://www.youtube.com/t/terms?hl=ta&override_hl=1), [తెలుగు](https://www.youtube.com/t/terms?hl=te&override_hl=1), और [हिन्दी](https://www.youtube.com/t/terms?hl=hi&override_hl=1)

**इन शर्तों में क्या है?**
==========================

यह खास जानकारी इसलिए दी गई है, ताकि आप हमारी सेवा की शर्तों (शर्तों) में हुए अहम बदलावों को बेहतर तरीके से समझ सकें. हमें उम्मीद है कि इससे आपको ज़रूरी जानकारी मिल जाएगी. हालांकि, हमारी सलाह है कि नई शर्तों को पूरी तरह पढ़ लें.

[**YouTube में आपका स्वागत है!**](https://www.youtube.com/t/terms#9ee3f15dd1)
-----------------------------------------------------------------------------

इस सेक्शन में, आपके और हमारे बीच होने वाले कानूनी समझौते के बारे में बताया गया है. इसमें हमारी सेवा का ब्यौरा दिया गया है. साथ ही, हमारे बीच हुए कानूनी समझौते और आपको सेवा देने वाली कंपनी की जानकारी दी गई है.

[**हमारी सेवा का इस्तेमाल कौन कर सकता है?**](https://www.youtube.com/t/terms#691f8dea25)
----------------------------------------------------------------------------------------

इस सेक्शन में, हमारी सेवा के इस्तेमाल की ज़रूरी शर्तों और सेवा इस्तेमाल करने वाले लोगों की कैटगरी के बारे में बताया गया है.

**सेवा के इस्तेमाल से जुड़े आपके अधिकार**
-----------------------------------------

इस सेक्शन में, सेवाओं के इस्तेमाल से जुड़े आपके अधिकारों की जानकारी दी गई है. इसमें सेवा के इस्तेमाल पर लागू होने वाली शर्तों के बारे में भी बताया गया है. इसमें यह भी बताया गया है कि हम सेवा में किस तरह बदलाव कर सकते हैं.

[**कॉन्टेंट अपलोड करना और उसका इस्तेमाल करना**](https://www.youtube.com/t/terms#e7eb6e2ff2)
-------------------------------------------------------------------------------------------

यह सेक्शन, हमारी सेवा पर कॉन्टेंट अपलोड करने वाले लोगों के लिए है. इस सेक्शन में उन अनुमतियों के बारे में बताया गया है जो कॉन्टेंट अपलोड करने पर आपको देनी होंगी. साथ ही, यह सहमति जतानी होगी कि ऐसा कोई भी कॉन्टेंट अपलोड नहीं किया जाएगा जो दूसरों के अधिकारों का उल्लंघन करता हो.

**खाता निलंबित और बंद होना**
----------------------------

इस सेक्शन में बताया गया है कि आपके और YouTube के बीच का कानूनी समझौता कैसे खत्म किया जा सकता है.

[**हमारी सेवा में इस्तेमाल होने वाले सॉफ़्टवेयर के बारे में जानकारी**](https://www.youtube.com/t/terms#595c5ca9b7)
------------------------------------------------------------------------------------------------------------------

इस सेक्शन में, हमारी सेवा में इस्तेमाल होने वाले सॉफ़्टवेयर के बारे में बताया गया है.

[**अन्य कानूनी शर्तें**](https://www.youtube.com/t/terms#4164afff71)
--------------------------------------------------------------------

इस सेक्शन में, आपको सेवा उपलब्ध कराने की हमारी ज़िम्मेदारी के बारे में बताया गया है. इसमें वे बातें भी बताई गई हैं जिनकी ज़िम्मेदारी हमारी नहीं होगी.

[**इस कानूनी समझौते के बारे में जानकारी**](https://www.youtube.com/t/terms#9437199ec1)
--------------------------------------------------------------------------------------

इस सेक्शन में, हमारे कानूनी समझौते के बारे में कुछ अहम जानकारी दी गई है. इसमें यह भी बताया गया है कि इन शर्तों में बदलाव होने पर आपको क्या करना होगा या इन पर कौनसा कानून लागू होता है.

**उपयोग की शर्तें**
===================

तारीख: 5 जनवरी 2022

**सेवा की शर्तें**
==================

**YouTube में आपका स्वागत है!**
===============================

**शुरुआती जानकारी**

YouTube के प्लैटफ़ॉर्म पर उपलब्ध कराए गए प्रॉडक्ट, सेवाओं, और सुविधाओं का इस्तेमाल करने के लिए धन्यवाद. इन्हें मिलाकर एक शब्द में “सेवा” कहा जाता है.  

**हमारी सेवा**

हमारी सेवा आपको वीडियो और अन्य कॉन्टेंट खोजने, देखने, और शेयर करने की सुविधा देती है. यह सेवा, दुनिया भर के लोगों को आपस में जुड़ने, एक-दूसरे से जानकारी शेयर करने, और दूसरों को प्रेरणा देने का प्लैटफ़ॉर्म उपलब्ध कराती है. साथ ही, यह ओरिजनल कॉन्टेंट बनाने वाले क्रिएटर्स और विज्ञापन देने वालों (छोटे और बड़े लेवल) के लिए डिस्ट्रिब्यूशन प्लैटफ़ॉर्म के तौर पर काम करती है. हमने [सहायता केंद्र](https://support.google.com/youtube/) पर, अपने प्रॉडक्ट और इन्हें इस्तेमाल करने के बारे में बहुत सारी जानकारी दी है. यहां आपको [YouTube Kids](https://support.google.com/youtubekids/), [YouTube Partner Program](https://support.google.com/youtube/topic/9223152), और [पैसे चुकाकर ली जाने वाली YouTube की सदस्यताओं और खरीदारी](https://support.google.com/youtube/topic/9223117) (जहां यह सुविधा उपलब्ध हो) के अलावा, अन्य सुविधाओं के बारे में जानकारी मिल सकती है. आपको [टेलिविज़न, गेम कंसोल या](https://support.google.com/youtube/topic/9257096?ref_topic=9257500) [Google Home](https://support.google.com/googlehome/answer/7029380) पर कॉन्टेंट देखने के बारे में भी यहां जानकारी मिल सकती है.

**आपको सेवा देने वाली कंपनी**

आपको सेवा देने वाली कंपनी का नाम Google LLC है. यह कपंनी, अमेरिकी राज्य डेलावेयर के कानूनों के तहत काम करती है. इसका हेडक्वार्टर 1600 Amphitheatre Parkway, Mountain View, CA 94043 में है. यहां इसे “**YouTube**”, “**हम**”, “**हमें**”, या “**हमारा**” लिखा गया है. इन शर्तों में YouTube की “सहयोगी कंपनियों” शब्द का इस्तेमाल हुआ है. इसका मतलब Alphabet Inc. कॉर्पोरेट ग्रुप की मौजूदा या आने वाले समय की अन्य कंपनियों से है.

**लागू होने वाली शर्तें**

हमारी सेवा के इस्तेमाल पर ये शर्तें लागू होती हैं: [YouTube के कम्यूनिटी दिशा-निर्देश](https://www.youtube.com/t/community_guidelines) [नीति, सुरक्षा, और कॉपीराइट की नीतियां](https://www.youtube.com/t/policies). इन्हें समय-समय पर अपडेट किया जा सकता है. इसके अलावा, इस **"कानूनी समझौते"** को भी अपडेट किया जा सकता है. अगर हमारी सेवा का इस्तेमाल करके विज्ञापन दिखाए जाते हैं, स्पॉन्सरशिप की जाती है या पैसे लेकर वीडियो में प्रमोशन किया जाता है, तो आपके साथ हुए कानूनी समझौते के तहत, [YouTube पर विज्ञापन दिखाने के लिए तय की गई नीतियां](https://support.google.com/youtube/topic/30084?ref_topic=2972865) भी लागू की जाएंगी. इन शर्तों में दिए गए अन्य लिंक या रेफ़रंस, सिर्फ़ जानकारी देने के मकसद से शामिल किए गए हैं. वे कानूनी समझौते का हिस्सा नहीं हैं.

कृपया इस कानूनी समझौते को ध्यान से पढ़ें और अच्छी तरह समझ लें. अगर आपको यह कानूनी समझौता समझ नहीं आ रहा है या आप इसके किसी हिस्से से सहमत नहीं हैं, तो शायद आप हमारी सेवा का इस्तेमाल न कर पाएं.

इस कानूनी समझौते को स्वीकार करके इस बात की पुष्टि की जाती है कि आपकी उम्र 18 साल या इससे ज़्यादा है. साथ ही, आपकी इस बात से भी सहमति है कि आप इस कानूनी समझौते में शामिल होने की सभी शर्तों को पूरा करने और इनका पालन करने के लिए तैयार हैं. अगर आपकी उम्र 18 साल से कम है, तो यहां दी गई पाबंदियां और ज़रूरी शर्तें लागू होंगी.

**हमारी सेवा का इस्तेमाल कौन कर सकता है?**
==========================================

**उम्र से जुड़ी शर्तें**

हमारी सेवा का इस्तेमाल करने के लिए आपकी उम्र कम से कम 13 साल होना ज़रूरी है. हालांकि, जिन देशों में YouTube Kids उपलब्ध है वहां हर उम्र के बच्चे इसका और हमारी सेवा का इस्तेमाल कर सकते हैं. इसके लिए, यह ज़रूरी है कि बच्चे के माता-पिता या कानूनी अभिभावक ने यह सुविधा चालू की हो. 

**माता-पिता या अभिभावक की अनुमति**

अगर आप अपने देश के कानून के हिसाब से नाबालिग हैं, तो आपको हमें बताना होगा कि आपके पास हमारी सेवा का इस्तेमाल करने के लिए माता-पिता या अभिभावक की अनुमति है. कृपया उनसे कहें कि यह कानूनी समझौता आपके साथ पढ़ें.

अगर आप अपने देश के कानून के हिसाब से नाबालिग बच्चे के माता-पिता या कानूनी अभिभावक हैं, तो बच्चे को हमारी सेवा इस्तेमाल करने की अनुमति देने पर यह कानूनी समझौता आप पर लागू होगा. साथ ही, हमारी सेवा पर आपके बच्चे की गतिविधि की ज़िम्मेदारी भी आपकी होगी. अपने परिवार के लिए YouTube के इस्तेमाल को मैनेज करने के टूल और संसाधन, आपको हमारे [सहायता केंद्र](https://support.google.com/youtube/answer/2802272) और Google के [Family Link](https://families.google.com/familylink/) पर मिल जाएंगे. इनसे आपको 13 साल से कम उम्र के बच्चे के लिए, हमारी सेवा और YouTube Kids की सुविधा चालू करने में भी मदद मिलेगी.

**कारोबार**

किसी संगठन या कंपनी की ओर से हमारी सेवा का इस्तेमाल करने पर, आपको हमें बताना होगा कि आपके पास उस संगठन या कंपनी की ओर से कार्रवाई करने का अधिकार है और उसे यह कानूनी समझौता स्वीकार है.

**सेवाओं के इस्तेमाल से जुड़े आपके अधिकार**
===========================================

**हमारी सेवा पर मौजूद कॉन्टेंट**

हमारी सेवा पर मौजूद कॉन्टेंट में वीडियो, ऑडियो (जैसे, संगीत और अन्य साउंड), ग्राफ़िक्स, फ़ोटो, टेक्स्ट (जैसे, टिप्पणियां और स्क्रिप्ट), ब्रैंडिंग (जैसे, ट्रेड का नाम, ट्रेडमार्क, सर्विस मार्क या लोगो), इंटरैक्टिव सुविधाएं, सॉफ़्टवेयर, मेट्रिक, और अन्य चीजें शामिल हैं. इन सभी को मिलाकर एक शब्द में "कॉन्टेंट” कहते हैं.

हमारी सेवा पर मौजूद कॉन्टेंट की ज़िम्मेदारी उसे अपलोड करने वाले व्यक्ति या इकाई की होगी. कॉन्टेंट होस्ट करने या उपलब्ध कराने की ज़िम्मेदारी YouTube की नहीं होगी. अगर आपको लगता है कि कोई कॉन्टेंट इस कानूनी समझौते, हमारे [कम्यूनिटी दिशा-निर्देशों](https://www.youtube.com/t/community_guidelines) या कानून का पालन नहीं करता है, तो [हमसे उसकी शिकायत करें](https://support.google.com/youtube/answer/2802027).

**Google खाते और YouTube चैनल**

अगर आपके पास [Google खाता](https://support.google.com/youtube/answer/69961) नहीं है, तब भी आपको हमारी सेवा की कुछ सुविधाएं मिल सकती हैं. जैसे, कोई कॉन्टेंट खोजना या ब्राउज़ करना. हालांकि, कुछ सुविधाएं इस्तेमाल करने के लिए Google खाते की ज़रूरत होती है. Google खाता होने पर आपको वीडियो पसंद करने, चैनलों की सदस्यता लेने, अपना YouTube चैनल बनाने, और अन्य काम करने की सुविधा मिलती है. इन निर्देशों का पालन करके [Google खाता बनाएं](https://accounts.google.com/signup/v2/webcreateaccount?flowName=GlifWebSignIn&flowEntry=SignUp).

YouTube चैनल बनाने पर, आपको अतिरिक्त सुविधाएं और फ़ंक्शन मिलते हैं. जैसे, वीडियो अपलोड करना, टिप्पणियां करना या प्लेलिस्ट बनाना (जहां यह सुविधा उपलब्ध हो). [अपना YouTube चैनल बनाने](https://support.google.com/youtube/answer/1646861) के बारे में यहां कुछ जानकारी दी गई है.

Google खाते की सुरक्षा के लिए, अपना पासवर्ड गोपनीय रखें. अपने Google खाते के पासवर्ड का इस्तेमाल तीसरे पक्ष के ऐप्लिकेशन पर न करें. [अपना Google खाता सुरक्षित रखने](https://support.google.com/accounts/answer/46526) के बारे में ज़्यादा जानें. यह भी जानें कि आपकी अनुमति के बिना आपके Google खाते या पासवर्ड का इस्तेमाल होने पर क्या करना चाहिए.

**आपकी जानकारी**

हमारी [निजता नीति](https://www.youtube.com/t/privacy) में बताया गया है कि हम आपके निजी डेटा का इस्तेमाल और आपकी निजता की सुरक्षा कैसे करते हैं. [YouTube Kids के निजता नोटिस](https://kids.youtube.com/t/privacynotice) में, निजता लागू करने की हमारी ऐसी प्रोसेस के बारे में अतिरिक्त जानकारी दी गई है जो सिर्फ़ YouTube Kids पर लागू होती हैं.

हम आपके अपलोड किए गए सभी ऑडियो या ऑडियोविज़ुअल कॉन्टेंट को [YouTube की डेटा प्रोसेसिंग की](https://www.youtube.com/t/terms_dataprocessing) [शर्तों](https://www.youtube.com/t/terms_dataprocessing) के मुताबिक प्रोसेस करेंगे. ऐसा सिर्फ़ उन मामलों में नहीं होगा जहां कॉन्टेंट को निजी मकसद से या पारिवारिक गतिविधियों के लिए अपलोड किया गया हो. [ज़्यादा जानें](https://support.google.com/youtube/?p=data_applicability).

**अनुमतियां और पाबंदियां**

इस कानूनी समझौते और लागू होने वाले कानून का पालन करने पर, आपको हमारी सेवा और इसकी सुविधाओं को इस्तेमाल करने का विकल्प मिल सकता है. इस सेवा पर, निजी और गैर-व्यावसायिक इस्तेमाल के लिए कॉन्टेंट देखा या सुना जा सकता है. साथ ही, एम्बेड किए गए YouTube प्लेयर से YouTube वीडियो दिखाए जा सकते हैं.

हमारी सेवा का इस्तेमाल करने पर ये पाबंदियां लागू होती हैं. इन पाबंदियों के तहत आपको:

1. हमारी सेवा की किसी भी सुविधा या कॉन्टेंट को ऐक्सेस करने, फिर से बनाने, डाउनलोड करने, डिस्ट्रिब्यूट करने, भेजने, ब्रॉडकास्ट करने, दिखाने, बेचने, उसका लाइसेंस देने, उसमें छेड़छाड़ करने, बदलाव करने या अन्य तरीके से इस्तेमाल करने की अनुमति नहीं है. यह अनुमति सिर्फ़ इन मामलों में है: (a) हमारी सेवा ने साफ़ तौर पर आपको इसकी अनुमति दी हो; या (b) आपने YouTube से इसके लिए पहले लिखित में अनुमति ली हो और अगर लागू हो, तो उन लोगों से भी अनुमति ली हो जिनके पास कॉन्टेंट के अधिकार हों; 
2. हमारी सेवा की किसी सुविधा के इस्तेमाल में रुकावट पैदा करने, उसे बंद करने, उसमें बेईमानी करने, किसी दूसरे तरीके से रुकावट डालने या इनमें से किसी भी काम की कोशिश करने की भी अनुमति नहीं है. भले ही, वे सुरक्षा से जुड़ी सुविधाएं या ऐसी सुविधाएं हों: (a) जो कॉन्टेंट की कॉपी बनाने या उसे अन्य तरीकों से इस्तेमाल करने पर रोक या पाबंदी लगाती हैं या (b) जो हमारी सेवा या कॉन्टेंट के इस्तेमाल की सीमा तय करती हैं;
3. अपने-आप काम करने वाले तरीकों, जैसे कि रोबोट, बॉटनेट या स्क्रेपर से हमारी सेवा ऐक्सेस करने की अनुमति नहीं है. यह अनुमति सिर्फ़ इन मामलों में है: (a) जब सार्वजनिक सर्च इंजन का इस्तेमाल YouTube की robots.txt फ़ाइल के हिसाब से किया जा रहा हो; या (b) जब YouTube से इसके लिए पहले लिखित में अनुमति ली गई हो;
4. ऐसी जानकारी इकट्ठा करने या विश्लेषण करने की अनुमति नहीं है जिससे किसी व्यक्ति की पहचान ज़ाहिर हो सकती है. जैसे, उपयोगकर्ता नाम या व्यक्ति का चेहरा. ऐसा सिर्फ़ तब किया जा सकता है, जब इसकी अनुमति उस व्यक्ति ने दी हो या ऊपर तीसरे सेक्शन में बताए गए नियम के मुताबिक मिली हो;
5. अनचाहे प्रमोशन वाला/व्यावसायिक कॉन्टेंट, एक साथ कई लोगों को लुभाने वाला कॉन्टेंट या कोई दूसरा अनचाहा कॉन्टेंट डिस्ट्रिब्यूट करने के लिए, हमारी सेवा के इस्तेमाल की अनुमति नहीं है;
6. हमारी सेवा का इस्तेमाल करने वाले लोगों से जुड़े आंकड़ों में गड़बड़ी करने या इसके लिए बढ़ावा देने की अनुमति नहीं है. जैसे, किसी वीडियो पर व्यू, उसे पसंद या नापसंद किए जाने की संख्या, किसी चैनल के सदस्यों की संख्या बढ़ाने या अन्य तरीके से आंकड़ों के साथ छेड़छाड़ करने के लिए लोगों को पैसे या अन्य फ़ायदे देना;
7. रिपोर्ट, फ़्लैग, शिकायत, विरोध या अपील करने की प्रोसेस के गलत इस्तेमाल की अनुमति नहीं है. जैसे, परेशान करने के मकसद से, बुरे बर्ताव के लिए या बेवजह शिकायत सबमिट करना;
8. हमारी सेवा पर या इसके ज़रिए ऐसी प्रतियोगिताओं का आयोजन करने की अनुमति नहीं है जो [YouTube पर आयोजित की जाने वाली प्रतियोगिताओं से जुड़ी नीतियों और दिशा-निर्देशों](https://support.google.com/youtube/answer/1620498) का पालन नहीं करतीं;
9. निजी और गैर-व्यावसायिक इस्तेमाल के लिए कॉन्टेंट देखने या सुनने के अलावा, किसी अन्य मकसद से हमारी सेवा का इस्तेमाल करने की अनुमति नहीं है
10. उदाहरण के लिए, हमारी सेवा का इस्तेमाल सार्वजनिक तौर पर वीडियो दिखाने या संगीत चलाने के लिए नहीं किया जा सकता या
11. इन कामों के लिए हमारी सेवा का इस्तेमाल करने की अनुमति नहीं है: (a) हमारी सेवा या वीडियो पर, उसके आस-पास या उसके अंदर विज्ञापन दिखाना, स्पॉन्सरशिप करना या प्रमोशन करना ([YouTube पर विज्ञापन दिखाने](https://support.google.com/youtube/topic/9257894?ref_topic=2972865) के लिए बनाई गई नीतियों, जैसे कि प्रॉडक्ट प्लेसमेंट की नीतियों के तहत अनुमति मिलने पर ही ऐसा किया जा सकता है) या (b) ऐसी वेबसाइट के पेज या ऐसे ऐप्लिकेशन पर विज्ञापन दिखाने, स्पॉन्सरशिप करने या प्रमोशन करने की अनुमति नहीं है जिसका सारा कॉन्टेंट सिर्फ़ हमारी सेवा से लिया गया हो या इस कॉन्टेंट को ही मुख्य आधार बनाकर बिक्री की गई हो. जैसे, किसी ऐसे वेबपेज पर विज्ञापन दिखाना जहां लोग YouTube वीडियो देखने ही जाते हों.

**अधिकार हासिल करना**

हमारी सेवा इस्तेमाल करने का मतलब यह नहीं है कि आपको इसका मालिकाना हक या इसकी किसी सुविधा के अधिकार मिल जाएंगे. जैसे, उपयोगकर्ता नाम या YouTube पर अपलोड किए गए अन्य कॉन्टेंट के अधिकार).

**सेवा को डेवलप करना, बेहतर बनाना, और अपडेट करना**

YouTube की सेवा में लगातार सुधार और बदलाव किए जा रहे हैं. अपनी सेवा को लगातार बेहतर बनाने के लिए, हम पूरी सेवा या इसकी किसी सुविधा में बदलाव या सुधार कर सकते हैं. जैसे, नई सुविधाएं/फ़ंक्शन जोड़ना या मौजूदा सुविधाएं/फ़ंक्शन हटाना, नया डिजिटल कॉन्टेंट/सेवाएं उपलब्ध कराना या पुराने को बंद करना. हमें अपनी सेवा या इसकी किसी सुविधा में बदलाव या उसे बंद करने की ज़रूरत पड़ सकती है. ऐसा हम अपनी सेवा की परफ़ॉर्मेंस बेहतर बनाने, इसकी सुरक्षा बढ़ाने, कानून के मुताबिक बदलाव करने, हमारे सिस्टम का गलत इस्तेमाल रोकने या इस पर गैर-कानूनी गतिविधियां रोकने के लिए करते हैं. इन बदलावों का असर, हमारी सेवा का इस्तेमाल करने वाले सभी लोगों, कुछ लोगों या किसी एक व्यक्ति पर हो सकता है. हमारी सेवा इस्तेमाल करने के लिए, डाउनलोड किए जा सकने वाले सॉफ़्टवेयर (जैसे, YouTube Studio ऐप्लिकेशन) की जब भी ज़रूरत होती है, तो वह आपके डिवाइस पर अपने-आप अपडेट हो सकता है. ऐसा तब होता है, जब उस सॉफ़्टवेयर का नया वर्शन या नई सुविधा उपलब्ध हो. यह प्रोसेस, आपके डिवाइस की सेटिंग के हिसाब से काम करती है. अगर बड़े पैमाने पर किए गए हमारे बदलावों से सेवा के इस्तेमाल पर असर पड़ने वाला है, तो आपको इसकी सूचना सही समय पर पहले ही दे दी जाएगी. ऐसा सिर्फ़ उन मामलों में नहीं होगा जब हमें तुरंत फ़ैसले लेने की ज़रूरत होती है. जैसे, हमारी सेवा का गलत इस्तेमाल रोकना, कानूनी समझौते की शर्तों के मुताबिक कार्रवाई करना या सुरक्षा और प्रोसेस की समस्याओं को ठीक करना. आपको [Google Takeout](https://takeout.google.com/settings/takeout?pli=1)[,](https://takeout.google.com/settings/takeout?pli=1) का इस्तेमाल करके, अपने Google खाते से कॉन्टेंट को एक्सपोर्ट करने का विकल्प भी दिया जाएगा. यह प्रोसेस, लागू होने वाले कानून और नीतियों के मुताबिक पूरी की जाएगी.

**कॉन्टेंट अपलोड करना और उसका इस्तेमाल करना**
=============================================

**कॉन्टेंट अपलोड करना**

अगर आपका YouTube चैनल है, तो आपको हमारी सेवा पर कॉन्टेंट अपलोड करने का विकल्प मिल सकता है. यह कॉन्टेंट अपलोड करके, अपने कारोबार या कला से जुड़े संगठन का प्रमोशन किया जा सकता है. अगर आपने कॉन्टेंट अपलोड करने का विकल्प चुना है, तो हमारी सेवा पर ऐसा कोई कॉन्टेंट बिलकुल सबमिट न करें जो इस कानूनी समझौते और [YouTube के कम्यूनिटी दिशा-निर्देश](https://www.youtube.com/t/community_guidelines) का पालन न करता हो. इसके अलावा कॉन्टेंट, लागू होने वाले कानून (कानूनों) के मुताबिक होना चाहिए.

खास तौर पर, आपको कॉन्टेंट से जुड़े इन नियमों का पालन करना होगा:

a. दूसरे लोगों के अधिकारों का सम्मान करें. जैसे, निजता;

b. कॉन्टेंट में तीसरे पक्ष की बौद्धिक संपत्ति (जैसे, कॉपीराइट वाला कॉन्टेंट) का इस्तेमाल बिलकुल न करें. ऐसा सिर्फ़ तब किया जा सकता है, जब आपके पास उस पक्ष की अनुमति हो या कॉन्टेंट इस्तेमाल करने का कानूनी अधिकार हो;

c. दूसरों या खुद के साथ बुरा बर्ताव न करें या नुकसान न पहुंचाएं. इसके अलावा, किसी के साथ बुरा बर्ताव करने या नुकसान पहुंचाने की धमकी न दें या इसका बढ़ावा भी न दें. इसमें बच्चों के साथ बुरा बर्ताव करना या उन्हें नुकसान पहुंचाना भी शामिल है;

d. दूसरों को गुमराह न करें, उनसे झूठ न बोलें या किसी घटना की गलत जानकारी न दें;

e. गैर-कानूनी तरीके से दूसरों का नाम इस्तेमाल करके कोई काम न करें, किसी को धमकी न दें, किसी की बदनामी न करें, अश्लील शब्दों का इस्तेमाल न करें, किसी का उत्पीड़न न करें या उन्हें स्टॉक न करें;

f. लागू होने वाले कानूनों को न मानने के लिए दूसरों को न उकसाएं;

g. सेवाओं का गलत इस्तेमाल न करें, उन्हें नुकसान न पहुंचाएं, उनसे छेड़छाड़ न करें या उनके इस्तेमाल में कोई रुकावट न डालें — उदाहरण के लिए, गलत तरीके से सेवाओं को ऐक्सेस या इस्तेमाल करना, उन्हें मैलवेयर डालने या स्पैम करने के लिए इस्तेमाल करना, हैकिंग करना या हमारे सिस्टम या सुरक्षा से जुड़े इंतज़ामों को बायपास करना.

हमारी सेवा पर जो कॉन्टेंट अपलोड किया जाता है उसके लिए आप कानूनी तौर पर ज़िम्मेदार होते हैं. हम आपके कॉन्टेंट का विश्लेषण करने के लिए, ऑटोमेटेड सिस्टम (कार्रवाइयों को अपने-आप पूरा करने वाला सिस्टम) का इस्तेमाल कर सकते हैं. इससे पता चलता है कि क्या आपके कॉन्टेंट में किसी नीति का उल्लंघन हो रहा है या हमारी सेवा का गलत इस्तेमाल किया जा रहा है. जैसे, स्पैम और मैलवेयर.

**आपसे मिलने वाले अधिकार**

आपके कॉन्टेंट पर आपका मालिकाना हक होता है. हालांकि, आपको अपने कॉन्टेंट के कुछ अधिकार, YouTube और हमारी सेवा का इस्तेमाल करने वाले अन्य लोगों को देने होंगे. इनके बारे में यहां बताया गया है.

**YouTube को लाइसेंस देना**

हमारी सेवा पर कॉन्टेंट अपलोड करने का मतलब है कि आपने YouTube को उस कॉन्टेंट का लाइसेंस दिया है. यह लाइसेंस, दुनिया भर में इस्तेमाल किया जा सकता है, सभी के लिए उपलब्ध होता है, और सब-लाइसेंस के काबिल होता है. साथ ही, इसे ट्रांसफ़र किया जा सकता है और इसके तहत मिलने वाला कॉन्टेंट रॉयल्टी-फ़्री होता है. इस लाइसेंस के तहत, कॉन्टेंट को फिर से बनाने, डिस्ट्रिब्यूट करने, उस पर आधारित नया कॉन्टेंट बनाने, उसे दिखाने, परफ़ॉर्म करने, और अन्य तरीके से इस्तेमाल करने का अधिकार मिलता है. YouTube सिर्फ़ उस कॉन्टेंट का इस्तेमाल कर सकता है जो इस सेवा और YouTube (और इसकी सहयोगी’ और दूसरी कंपनियों) के कारोबार से जुड़ा हो. इसका इस्तेमाल, पूरी सेवा या इसकी किसी सुविधा का प्रमोशन करने और उसे फिर से उपलब्ध कराने के लिए भी किया जाता है.

**हमारी सेवा इस्तेमाल करने वाले अन्य लोगों को लाइसेंस देना**

हमारी सेवा का इस्तेमाल करने वाले हर व्यक्ति को भी, इस सेवा पर आपके कॉन्टेंट को ऐक्सेस करने का लाइसेंस मिलता है. यह दुनिया भर में इस्तेमाल किया जा सकता है, सभी के लिए उपलब्ध होता है, इसके तहत आपका कॉन्टेंट रॉयल्टी-फ़्री होता है. इस लाइसेंस के तहत कॉन्टेंट को फिर से बनाने, डिस्ट्रिब्यूट करने, उस पर आधारित नया कॉन्टेंट बनाने, उसे दिखाने, परफ़ॉर्म करने, और अन्य तरीके से इस्तेमाल करने का अधिकार मिलता है. ऐसा सिर्फ़ हमारी सेवा की किसी सुविधा की मदद से किया जा सकता है. जैसे, वीडियो चलाना या एम्बेड करना. हम साफ़ तौर पर बताना चाहते हैं कि इस लाइसेंस के तहत, व्यक्ति को हमारी सेवा के अलावा किसी दूसरी जगह पर आपके कॉन्टेंट का इस्तेमाल करने के अधिकार या अनुमतियां नहीं मिलती हैं.

**लाइसेंस की अवधि**

हमारी सेवा से आपके कॉन्टेंट को हटाए या मिटाए जाने के बाद भी आपका दिया गया लाइसेंस, कारोबार के नज़रिए से सही समयावधि तक लागू रहता है. आपको यह जानकारी है और आप इससे सहमत हैं कि YouTube आपके मिटाए या हटाए गए वीडियो की सर्वर कॉपी अपने पास रख सकता है. हालांकि, इसे कहीं दिखाया नहीं जाता है, डिस्ट्रिब्यूट नहीं किया जाता है या परफ़ॉर्म नहीं किया जाता है.

**कमाई करने का अधिकार देना**

YouTube के पास, सेवा पर मौजूद आपके कॉन्टेंट से कमाई करने का अधिकार होता है. इसमें आपके कॉन्टेंट पर या उसके बीच में विज्ञापन दिखाकर या लोगों से कॉन्टेंट ऐक्सेस करने के लिए शुल्क लेकर कमाई करना शामिल है. इस कानूनी समझौते के तहत आपको किसी तरह का पेमेंट नहीं मिलता. अगर आपके और YouTube के बीच कोई अन्य कानूनी समझौता हुआ है, तो उसके तहत मिलने वाले पेमेंट को 1 जून, 2021 से रॉयल्टी माना जाएगा. जैसे, YouTube Partner Program, पैसे चुकाकर ली जाने वाली चैनल की सदस्यताओं या सुपर चैट से मिलने वाला पेमेंट.  कानून के मुताबिक ज़रूरी होने पर, Google ऐसे पेमेंट में से टैक्स के लिए पैसे रोकेगा.

**अपना कॉन्टेंट हटाना**

हमारी सेवा से कभी भी अपना [कॉन्टेंट हटाया](https://support.google.com/youtube/answer/55770) जा सकता है. ऐसा करने से पहले, [अपने कॉन्टेंट की कॉपी भी बनाई](https://support.google.com/youtube/answer/56100) जा सकती है. अगर अब आपके पास इन शर्तों के तहत ज़रूरी अधिकार नहीं हैं, तो YouTube से अपना कॉन्टेंट हटाना ज़रूरी है.

**YouTube की ओर से किसी कॉन्टेंट को हटाया जाना**

अगर हमें लगता है कि कोई कॉन्टेंट (1) कानूनी समझौते का पालन नहीं करता है या (2) उससे YouTube, इसे इस्तेमाल करने वाले लोगों या तीसरे पक्ष को नुकसान पहुंच सकता है, तो हम कॉन्टेंट पर लागू होने वाले कानून के हिसाब से उसे हटा सकते हैं. हम कॉन्टेंट हटाने की अपनी कार्रवाई की वजह के बारे में आपको सूचना देंगे. हालांकि, हम इन स्थितियों में सूचना नहीं देंगे: (a) जब हमें लगेगा कि इससे कानून या इसे लागू कराने वाली संस्था के निर्देशों का उल्लंघन होगा या इसकी वजह से YouTube या हमारी सहयोगी कंपनियों की कानूनी जवाबदेही तय होगी; (b) जब हमें लगेगा कि इसका असर किसी जांच, हमारी सेवा की विश्वसनीयता या काम करने के तरीके पर पड़ेगा या (c) जब हमें लगेगा कि इससे किसी व्यक्ति, तीसरे पक्ष, YouTube या हमारी सहयोगी कंपनियों को नुकसान पहुंचेगा. हमारे सहायता केंद्र में, [समस्या हल करने](https://support.google.com/youtube/answer/6395024) के बारे में बताने वाले पेज पर जाकर, शिकायत करने, नीति उल्लंघन ठीक करने (एनफ़ोर्समेंट), और अपील करने के तरीके के बारे में ज़्यादा जानें.

**कम्यूनिटी दिशा-निर्देशों के उल्लंघन की स्ट्राइक**
===================================================

[YouTube के कम्यूनिटी दिशा-निर्देशों](https://www.youtube.com/t/community_guidelines) का उल्लंघन करने वाले कॉन्टेंट को रोकने के लिए, “स्ट्राइक” सिस्टम का इस्तेमाल किया जाता है. हर स्ट्राइक की अलग-अलग पाबंदियां होती हैं. स्ट्राइक मिलने पर, YouTube से आपका चैनल हमेशा के लिए हटाया जा सकता है.  किसी स्ट्राइक से आपके चैनल पर पड़ने वाले असर के बारे में पूरी जानकारी, [कम्यूनिटी दिशा-निर्देशों के उल्लंघन की स्ट्राइक के बारे में बुनियादी बातें](https://support.google.com/youtube/answer/2802032) बताने वाले [पेज](https://support.google.com/youtube/answer/2802032) पर दी गई है. अगर आपको लगता है कि आपके चैनल पर गलती से स्ट्राइक भेजी गई है, तो इसके ख़िलाफ़ [यहां](https://studio.youtube.com/) अपील करें.

अगर स्ट्राइक की वजह से आपके चैनल पर पाबंदी लगाई गई है, तो इन पाबंदियों से बचने के लिए दूसरे चैनल का इस्तेमाल बिलकुल न करें. इससे कानूनी समझौते का बड़े पैमाने पर उल्लंघन होता है. ऐसे में, Google आपके Google खाते को बंद कर सकता है या आपके लिए, पूरी सेवा या किसी सुविधा के ऐक्सेस पर रोक लगा सकता है.

**कॉपीराइट के तहत मिलने वाली सुरक्षा**

कॉपीराइट का अधिकार रखने वाले लोगों या इकाइयों को ऑनलाइन अपनी बौद्धिक संपत्ति बेहतर तरीके से मैनेज करने के लिए, हमने [YouTube कॉपीराइट सेंटर](https://www.youtube.com/t/copyright_center) पर जानकारी उपलब्ध कराई है. अगर आपको लगता है कि हमारी सेवा पर किसी ने आपके कॉपीराइट का उल्लंघन किया है, तो कृपया [हमें इसकी सूचना भेजें](https://support.google.com/youtube/answer/2807622).

हम कथित तौर पर किए गए कॉपीराइट के उल्लंघन की शिकायत का जवाब, [YouTube कॉपीराइट सेंटर](https://www.youtube.com/t/copyright_center) में बताई गई प्रोसेस के हिसाब से देते हैं. यहां आपको कॉपीराइट उल्लंघन की स्ट्राइक का हल निकालने के बारे में भी जानकारी मिल सकती है. अगर हमारी सेवा का इस्तेमाल करने वाले लोग बार-बार इसकी नीतियों का उल्लंघन करते हैं, तो ज़रूरत पड़ने पर इन नीतियों के तहत ऐसे लोगों का खाता बंद किया जा सकता है.

**खाता निलंबित करना और बंद करना**
=================================

**आपकी ओर से सेवा का इस्तेमाल बंद किया जाना**

हमारी सेवा का इस्तेमाल कभी भी बंद किया जा सकता है. अपने Google खाते से सेवा को मिटाने के लिए, इन [निर्देशों](https://myaccount.google.com/delete-services-or-account) का पालन करें. इनमें आपको YouTube चैनल बंद करने और अपना डेटा हटाने के निर्देश भी मिलेंगे. आप चाहें, तो डेटा हटाने से पहले उसकी एक कॉपी डाउनलोड कर लें.

**YouTube की ओर से खाता बंद और निलंबित किया जाना**

YouTube आपके Google खाते को निलंबित या बंद करने  के अलावा, सेवा या इसकी कुछ सुविधाओं के आपके ऐक्सेस पर रोक लगा सकता है. ऐसा इन मामलों में होगा: (a) जब बड़े पैमाने पर या बार-बार इस कानूनी समझौते का उल्लंघन किया गया हो; (b) जब हमें अदालत के आदेश या कानूनी समझौते की शर्तों के मुताबिक यह कार्रवाई करनी पड़ रही हो या (c) जब हमें लगेगा कि किसी कॉन्टेंट की वजह से, हमारी सेवा इस्तेमाल करने वाले व्यक्ति, तीसरे पक्ष, YouTube या इसकी सहयोगी कंपनियों की कानूनी जवाबदेही तय होगी या उन्हें नुकसान पहुंचेगा (या इसकी संभावना हो).

**खाता निलंबित या बंद करने की सूचना**

YouTube की ओर से खाता बंद या निलंबित किए जाने के बारे में आपको सूचना दी जाएगी. हालांकि, हम इन स्थितियों में सूचना नहीं देंगे: (a) जब हमें लगेगा कि इससे कानून या इसे लागू कराने वाली संस्था के निर्देशों का उल्लंघन होगा; (b) जब हमें लगेगा कि इसका असर किसी जांच पर पड़ेगा; (c) जब हमें लगेगा कि इससे हमारी सेवा की विश्वसनीयता, काम करने के तरीके या सुरक्षा पर असर पड़ेगा या (d) जब हमें लगेगा कि इससे YouTube, इसकी सहयोगी कंपनियों, हमारी सेवा का इस्तेमाल करने वाले लोगों या तीसरे पक्ष को नुकसान पहुंचेगा. सेवा में बदलाव किए जाने की स्थिति में अगर YouTube आपका ऐक्सेस बंद कर रहा है, तो सेवा से अपने कॉन्टेंट को एक्सपोर्ट करने के लिए आपको समय दिया जाएगा.

**किसी खाते को बंद या निलंबित किए जाने से क्या होता है**

अगर आपका Google खाता बंद कर दिया जाता है या आपके लिए हमारी सेवा का ऐक्सेस रोक दिया जाता है, तो बिना खाते के भी आपको हमारी सेवा की कुछ सुविधाएं मिल सकती हैं. जैसे, वीडियो देखना. हालांकि, ऐसे मामले में भी इस कानूनी समझौते की शर्तें लागू होंगी. अगर आपको लगता है कि Google खाता गलती से बंद या निलंबित किया गया है, तो [यह फ़ॉर्म भरकर अपील करें](https://support.google.com/accounts/contact/suspended?p=youtube).

**हमारी सेवा में इस्तेमाल होने वाले सॉफ़्टवेयर के बारे में जानकारी**
====================================================================

**डाउनलोड किए जा सकने वाले सॉफ़्टवेयर**

हमारी सेवा इस्तेमाल करने के लिए, डाउनलोड किए जा सकने वाले सॉफ़्टवेयर (जैसे, YouTube Studio ऐप्लिकेशन) की जब भी ज़रूरत होती है, तब YouTube आपको सेवा की सुविधा के तौर पर उस सॉफ़्टवेयर का लाइसेंस देता है. यह लाइसेंस निजी होता है, दुनिया भर में इस्तेमाल किया जा सकता है और इसके तहत मिलने वाला कॉन्टेंट रॉयल्टी-फ़्री होता है. साथ ही, इसे दूसरों को असाइन नहीं किया जा सकता और यह सभी के लिए उपलब्ध होता है. सॉफ़्टवेयर का लाइसेंस उस स्थिति में नहीं दिया जाएगा जब लाइसेंस के लिए कुछ अतिरिक्त शर्तें पूरी करनी ज़रूरी हों. इस लाइसेंस का मकसद, आपको इस कानूनी समझौते के तहत YouTube से मिलने वाली सेवा का इस्तेमाल करने और इसकी सुविधाओं का फ़ायदा पाने में मदद करना है. आपको इस सॉफ़्टवेयर के किसी भी हिस्से की कॉपी बनाने, उसमें बदलाव करने, उसे डिस्ट्रिब्यूट करने, बेचने, सबलाइसेंस देने या लीज़ पर देने की अनुमति नहीं है. ये काम तब ही किए जा सकते हैं, जब आपके पास YouTube की लिखित अनुमति हो.

**ओपन सोर्स**

हमारी सेवा में इस्तेमाल किए जाने वाले कुछ सॉफ़्टवेयर, आपको ओपन सोर्स, रॉयल्टी-फ़्री कॉन्टेंट लाइसेंस के तहत उपलब्ध कराए जा सकते हैं. ओपन सोर्स लाइसेंस में कुछ प्रावधान ऐसे हो सकते हैं जिनके मुताबिक, इन शर्तों का पालन करना ज़रूरी न हो. इसलिए, कृपया लाइसेंस के उन नियमों को पढ़ना न भूलें.  

**अन्य कानूनी शर्तें**
======================

**वारंटी का डिसक्लेमर**

इस कानूनी समझौते में साफ़ तौर पर बताई गई बातों या लागू होने वाले कानून के अलावा, हमारी सेवा “जैसे बताई गई है वैसे” ही मिलेगी. YouTube इस सेवा के बारे में आपसे कोई खास वादा नहीं करता या वारंटी नहीं देता. जैसे, हम इन बातों को लेकर कोई वारंटी नहीं देते: (A) सेवा पर आपको उपलब्ध कराया गया कॉन्टेंट; (B) सेवा की कोई खास सुविधा, वह कितनी सटीक है, उसकी विश्वसनीयता, उपलब्धता या आपकी ज़रूरतें पूरी करने की खासियत या (C) आपका सबमिट किया गया हर कॉन्टेंट हमारी सेवा पर ऐक्सेस किया जा सकेगा.

**जवाबदेही की सीमा**

लागू होने वाले कानून के अलावा YouTube, इसकी सहयोगी कंपनियां, अधिकारी, डायरेक्टर, कर्मचारी, और एजेंट आपके मुनाफ़े, आय, कारोबार के मौकों, साख या अनुमानित बचत में होने वाले किसी भी नुकसान के लिए ज़िम्मेदार नहीं होंगे. इसके अलावा, डेटा मिटने या उसमें छेड़छाड़ होने, सीधे पता न चलने वाले नुकसान या नतीजे के तौर पर हुए नुकसान के साथ-साथ, यहां दी गई वजहों से दंड के तौर पर लगने वाले हर्जाने के लिए भी ये ज़िम्मेदार नहीं होंगे:

1. सेवा में गड़बड़ी, गलतियां होना या सटीक तरीके से काम न करना;
2. सेवा का इस्तेमाल करने की वजह से किसी व्यक्ति का चोटिल होना या प्रॉपर्टी को नुकसान पहुंचना;
3. सेवा को बिना अनुमति इस्तेमाल करना;
4. सेवा में किसी तरह की रुकावट आना या सेवा का बंद होना;
5. किसी भी तीसरे पक्ष की ओर से, सेवा में या इसकी मदद से कोई वायरस या नुकसान पहुंचाने वाला कोड भेजना;
6. ऐसा कोई भी कॉन्टेंट जिसे किसी व्यक्ति या YouTube ने सबमिट किया हो, जिसमें कि आपके कॉन्टेंट का इस्तेमाल भी शामिल है; और/या
7. कोई कॉन्टेंट हटाना या उपलब्ध न होना.

यह प्रावधान हर तरह के दावे पर लागू होता है, फिर चाहे वारंटी, कॉन्ट्रैक्ट, नुकसान या अन्य कानूनी सिद्धांत के तहत दावा किया गया हो.

लागू होने वाले कानून के तहत मिली मंज़ूरी के दायरे में, YouTube और इसकी सहयोगी कंपनियां, सेवा से जुड़े या इसकी वजह से हुए किसी भी दावे के लिए कानूनी जवाबदेही के तौर पर इनमें से कोई रकम चुकाएंगी: (A) YouTube को अपना लिखित दावा भेजने की तारीख से 12 महीने पहले तक आपको सेवा इस्तेमाल करने से मिले रेवेन्यू के तौर पर चुकाई गई रकम और (B) 500 डॉलर. इनमें से जो भी वैल्यू ज़्यादा होगी उसके हिसाब से रकम चुकाई जाएगी.

**नुकसान की भरपाई**

लागू होने वाले कानून के तहत मिली मंज़ूरी के दायरे में आपने YouTube, इसकी सहयोगी कंपनियों, अधिकारियों, डायरेक्टर, कर्मचारियों, और एजेंट को इन चीज़ों से और इनके ख़िलाफ़ बचाव करने, नुकसान की भरपाई करने, और नुकसान से बचाने की सहमति दी है: हर तरह के दावे, नुकसान, जवाबदेही, घाटे, कानूनी जवाबदेही, और लागत या क़र्ज़. इसके दायरे में, इन वजहों से होने वाला खर्च (इसमें वकील की फ़ीस के अलावा, और भी खर्च शामिल हो सकता है) भी आता है: (i) हमारी सेवा को इस्तेमाल  करना; (ii) सेवा की शर्तों का उल्लंघन करना; (iii) किसी तीसरे पक्ष के अधिकार का उल्लंघन करना (इसमें बिना किसी सीमा के कॉपीराइट, प्रॉपर्टी या निजता के अधिकारों का उल्लंघन शामिल है) या (iv) आपके कॉन्टेंट की वजह से किसी तीसरे पक्ष को हुए नुकसान के ख़िलाफ़ दावा किया जाना. बचाव करने और नुकसान की भरपाई की जवाबदेही के लिए सहमति देने पर ही, यह कानूनी समझौता बना रहेगा और हमारी सेवा का इस्तेमाल किया जा सकेगा.

**तीसरे पक्ष के लिंक**

हमारी सेवा में तीसरे पक्ष की वेबसाइटों और ऑनलाइन सेवाओं के लिंक शामिल हो सकते हैं. ऐसे लिंक का मालिकाना हक या इन्हें मैनेज करने का अधिकार, YouTube के पास नहीं होता. YouTube का इस तरह की वेबसाइट और ऑनलाइन सेवाओं पर कोई नियंत्रण नहीं होता और न ही वह इनके लिए ज़िम्मेदार होता है. हमारा सुझाव है कि सेवा का इस्तेमाल बंद करते समय, हर उस तीसरे पक्ष की शर्तों और निजता नीति को ध्यान से पढ़ लें जिनकी वेबसाइटों और ऑनलाइन सेवाओं का आपने इस्तेमाल किया है.

**इस कानूनी समझौते के बारे में जानकारी**
========================================

**इस कानूनी समझौते में** **बदलाव**

हम इस कानूनी समझौते में इन मामलों में बदलाव कर सकते हैं: (1) हमारी सेवा या कारोबार करने के तरीकों में हुए बदलावों की वजह से - जैसे, नए प्रॉडक्ट या सुविधाएं जोड़ने या पुराने प्रॉडक्ट या सुविधाओं को हटाने पर, (2) कानून, नियमों या सुरक्षा की वजहों से या (3) सेवाओं का गलत इस्तेमाल या दूसरों को नुकसान पहुंचने से रोकने के लिए .

अगर हम इस कानूनी समझौते में बड़े पैमाने पर बदलाव करते हैं, तो आपको इसकी सूचना सही समय पर पहले ही दे दी जाएगी. इन बदलावों की समीक्षा करने के लिए आपको समय दिया जाएगा. हालांकि, इन मामलों में ऐसा नहीं होगा: (1) जब नया प्रॉडक्ट या सुविधा लॉन्च हो (2) जब तुरंत फ़ैसले लेने की ज़रूरत हो. जैसे, जब हमारी सेवा के लगातार हो रहे गलत इस्तेमाल को रोकना हो या कानूनी समझौते की शर्तों के मुताबिक कार्रवाई करनी हो. अगर आप नई शर्तों से सहमत नहीं हैं, तो आपको अपना कॉन्टेंट हटा लेना चाहिए और सेवाओं का इस्तेमाल रोक देना चाहिए.

**यह कानूनी समझौता जारी रखना**

हमारी सेवा का इस्तेमाल रोकने के बाद भी, इसकी ये शर्तें आप पर लागू होंगी: “अन्य कानूनी शर्तें”, “इस कानूनी समझौते के बारे में जानकारी”. साथ ही, “लाइसेंस की अवधि” में बताई गई शर्तों के तहत, आपके दिए गए लाइसेंस जारी रहेंगे.

**कानूनी समझौता अलग-अलग हिस्सों में लागू होना**

अगर यह पता चलता है कि इस कानूनी समझौते की कोई शर्त किसी वजह से लागू नहीं हो सकती, तो इसका असर अन्य शर्तों पर नहीं पड़ेगा.

**दावा** **न छोड़ना**

अगर आपने इस कानूनी समझौते का पालन नहीं किया है और इस पर हमने तुरंत कोई कार्रवाई नहीं की है, तो इसका मतलब यह नहीं है कि हम अपने किसी अधिकार को छोड़ रहे हैं. जैसे, आने वाले समय में कार्रवाई करने का अधिकार.

**परिभाषा**

इन शर्तों में इस्तेमाल किए गए, “शामिल है” या “शामिल किया गया है” का मतलब है कि “इसमें इनके अलावा, और भी चीज़ें शामिल हो सकती हैं” और यहां दिए गए उदाहरण सिर्फ़ समझाने के लिए हैं.

**नियंत्रण करने वाला कानून**

इन शर्तों या हमारी सेवा से जुड़े या इसकी वजह से होने वाले सभी विरोध, कैलिफ़ोर्निया के कानून के हिसाब से मैनेज किए जाएंगे. इसमेंकॉनफ़्लिक्ट ऑफ़ लॉ के नियम शामिल नहीं हैं. इन विवादों का हल, खास तौर पर संयुक्त राज्य अमेरिका के कैलिफ़ोर्निया में मौजूद सैंटा क्लैरा काउंटी की संघीय या राज्य अदालत में किया जाएगा.आपने और YouTube ने इन अदालतों को न्याय का अपना व्यक्तिगत क्षेत्राधिकार मानने पर सहमति जताई है.

अगर स्थानीय कानून की वजह से कैलिफ़ोर्निया की अदालत में इन विवादों का हल नहीं निकल पाता है, तो अपने स्थानीय अदालतों में ये विवाद दर्ज किए जा सकते हैं. इसी तरह, अगर लागू होने वाले स्थानीय कानून की वजह से आपकी स्थानीय अदालत में इन विवादों का हल निकालने के लिए कैलिफ़ोर्निया का कानून लागू नहीं हो सकता, तो इन विवादों का फ़ैसला, आपके देश के कानून के हिसाब से होगा.

#### 5 जनवरी 2022 से लागू ([पिछला वर्शन देखें](https://www.youtube.com/t/terms?archive=20210601))