### 

गोपनीयता नीति

प्रभावी: 7 अप्रैल, 2025

Snap Inc. की गोपनीयता नीति मे आपका स्वागत है। यह नीति यह समझाती है कि डेटा को हम कैसे एकत्र और उपयोग करते हैं और आप अपनी जानकारी को कैसे नियंत्रित कर सकते हैं। क्या आप गोपनीयता की हमारी प्रथाओं पर एक सारांश की तलाश कर रहे हैं? इस [पेज](https://www.snap.com/privacy/privacy-center?lang=hi-IN) को या इस [वीडियो](https://help.snapchat.com/hc/articles/7012325772308?lang=hi-IN) को देखें।  
अगर आप किसी विशेष उत्पाद की गोपनीयता जानकारी चाहते हैं, उदाहरण के लिए, हम आपकी चैट्स और Snaps को कैसे संसाधित करते हैं, तो हमारे [उत्पाद के अनुसार गोपनीयता](https://www.snap.com/privacy/privacy-by-product?lang=hi-IN) पेज पर एक नज़र डालें। इन दस्तावेजों के अलावा, हम ऐसे इन ऐप नोटिस भी दिखाते हैं जो आपको हमारे उत्पादों और सेवाओं के बारे मे और अधिक जानकारी प्रदान करते हैं। और अगर आप Spectacles यूज़र हैं तो आप [Spectacles पूरक गोपनीयता नीति](https://www.snap.com/privacy/privacy-policy/spectacles-supplemental-privacy-policy?lang=hi-IN) मे इस बारे मे अधिक जानकारी पा सकते हैं कि हम आपका डेटा कैसे एकत्रित करते हैं और उसका उपयोग कैसे करते हैं।

पारदर्शिता Snap के हमारे मूल मूल्यों मे से एक है। हमारा मानना है कि हमारे द्वारा एकत्र किए गए डेटा और हम इसका उपयोग कैसे करते हैं, इसके बारे मे कोई आश्चर्य नहीं होना चाहिए - यही कारण है कि हम इसे संसाधित करने के तरीके के बारे मे स्पष्ट हैं। उदाहरण के लिए, हम आपको अधिक वैयक्तिकृत अनुभव प्रदान करने के लिए आपकी जानकारी संसाधित करते हैं, जिसमें आपको वह सामग्री और जानकारी दिखाना शामिल है जो आपके अनुभव के लिए सबसे अधिक प्रासंगिक है, साथ ही अधिक प्रासंगिक विज्ञापन भी। आपकी रुचियों और प्राथमिकताओं को समझने से हमें बेहतर उत्पाद उपलब्ध कराने मे मदद मिलती है।

इसके अलावा, हमारा मानना है कि वैयक्तिकृत अनुभव आपकी गोपनीयता की कीमत पर नहीं आना चाहिए। वास्तविक जीवन की तरह ही, कुछ क्षण ऐसे होते हैं जिन्हें आप निजी तौर पर अपने करीबी दोस्तों के साथ साझा करना चाहते हैं, और कुछ ऐसे क्षण होते हैं जिन्हें आप सार्वजनिक रूप से साझा करना चाहते हैं। इसीलिए पहले दिन से हमारा दर्शन सामग्री को डिफ़ॉल्ट रूप से हटाना और Snapchatters को ऐसे उपकरण प्रदान करके नियंत्रण देना रहा है जो उन्हें यह तय करने की अनुमति देते हैं कि उनकी सामग्री के साथ क्या होगा, जैसे इसे किसके साथ साझा करना है या इसे कब सहेजना है।

यह नीति हमारे Snapchat ऐप के साथ-साथ हमारे अन्य उत्पादों, सेवाओं और सुविधाओं, जैसे Bitmoji, Spectacles और हमारे विज्ञापन और वाणिज्य पहलों को कवर करती है। जब आप इस नीति मे "सेवाएँ" पढ़ते हैं, तो हम उन सभी के बारे मे बात कर रहे होते हैं। साथ ही, यदि आप हमें हमारी "शर्तों" का उल्लेख करते हुए देखते हैं, तो हमारा मतलब उन [सेवा की शर्तों](https://snap.com/terms?lang=hi-IN) से है जिनसे आप हमारी सेवाओं के लिए साइन अप करते समय सहमत होते हैं। अंत मे, यदि आप "Snap चैटर" शब्द देखते हैं तो हम अक्सर इसे हमारी सेवाओं के किसी भी यूज़र के लिए संक्षिप्त रूप मे उपयोग कर रहे होते है।

आइए उन नियंत्रणों से शुरुआत करें जो आपको आपकी जानकारी पर उपलब्ध है:

### 

अपनी जानकारी पर नियंत्रण

_आपकी जानकारी और सेटिंग पर नियंत्रण, Snapchat अनुभव का एक महत्वपूर्ण हिस्सा है। आप Snapchat ऐप के भीतर से अपनी जानकारी एक्सेस सकते हैं, उसे अपडेट और डिलीट कर सकते हैं, यह तय कर सकते हैं कि कौन आपसे संपर्क कर सकता है और अपना डेटा डाउनलोड कर सकते हैं। नीचे, हम आपको उपलब्ध सेटिंग के प्रकार के बारे में और अधिक विवरण देते हैं, हमारे डेटा डाउनलोड टूल का लिंक प्रदान करते हैं, और निर्देश देते हैं कि डेटा या आपके अकाउंट को कैसे डिलीट किया जा सकता है।_

हम चाहते हैं कि आप अपनी जानकारी पर नियंत्रण रखें, इसलिए हम आपको निम्नलिखित टूल्‍स प्रदान करते हैं, जिसमें शामिल है:

* **आपकी जानकारी एक्सेस और अपडेट।** आप अपनी अधिकांश मूल अकाउंट जानकारी को हमारी सेवाओं में ही एक्सेस और एडिट कर सकते हैं। बस अपनी सेटिंग में चले जाएँ, वहाँ आपको आपके लिए उपलब्ध विकल्प दिखाई देंगे।
    
* **अपनी जानकारी डिलीट करें।** यदि आप अपना अकाउंट डिलीट करना चाहते हैं तो [यहाँ](https://help.snapchat.com/hc/articles/7012328360596?lang=hi-IN) सीखे कैसे। आप हमारी सेवाओं के भीतर मौजूद कुछ जानकारी को भी डिलीट कर सकते हैं, जैसे आपके द्वारा मेमोरीज़ मे सेव की गई कंटेंट, आपके द्वारा My AI के साथ शेयर की गई कंटेंट, स्पॉटलाइट सबमिशन, इत्यादि।
    
* **नियंत्रित करें कि आपकी कंटेंट को कौन देख सकते हैं।** हमने कई टूल बनाए हैं जो आपको यह चुनने देते हैं कि आप अपनी कंटेंट किसके साथ शेयर करें। कुछ मामलों मे आप चाहें तो अपने फ़्रेंड्स के साथ कंटेंट शेयर कर सकते हैं, और अन्य मामलों मे आप चाहें तो उसे पब्लिक के साथ भी शेयर कर सकते हैं। और जानने के लिए, [यहाँ](https://help.snapchat.com/hc/articles/7012343074580?lang=hi-IN) जाएँ।
    
* **नियंत्रित करें कि आपसे कौन संपर्क कर सकता है।** Snapchat, करीबी फ़्रेंड्स और परिवार के लिए है, इसीलिए हमने नियंत्रण का निर्माण किया है जो आपको यह तय करने में मदद करते हैं कि आपसे कौन संपर्क कर सकता है। यदि आपको अवांछित संचार प्राप्त होता है, तो आप उस व्यक्ति को [ब्लॉक](https://help.snapchat.com/hc/articles/7012401093396?lang=hi-IN) और उसकी [रिपोर्ट](https://help.snapchat.com/hc/articles/7012399221652?lang=hi-IN) कर सकते हैं। अधिक जानने के लिए [यहाँ](https://help.snapchat.com/hc/articles/7012343074580?lang=hi-IN) जाएँ।
    
* **अपनी अनुमतियाँ बदलें।** अधिकांश मामलों मे, आप अपनी अनुमति को किसी भी समय बदल सकते हैं। जैसे कि, डिफ़ॉल्ट रूप से, आपके द्वारा दिए गए फ़ोन नंबर और/या ईमेल पते के ज़रिए अन्य लोग आपका पता लगा सकते हैं। अगर आप नहीं चाहते कि कोई आपको ढूंढे, तो आप कभी भी अपनी सेटिंग बदल सकते हैं। या अगर आपने दोस्त बनाने की प्रक्रिया आसान बनाने के लिए अपने फ़ोन या तीसरे पक्ष के प्लेटफ़ॉर्म के संपर्कों तक एक्सेस दिया है, तो आप बाद में अपनी ऐप सेटिंग मे इसे बदल सकते हैं। निःसंदेह, यदि आप ऐसा करते हैं, तो कुछ सुविधाएँ और सेवाएँ, जैसे आपकी संपर्क सूची में फ़्रेंड्स को ढूँढने की सुविधा, काम नहीं करेगी।
    
* **प्रचारात्मक संदेशों से ऑप्ट आउट करें।** आपके पास SMS या अन्य मैसेजिंग प्लैटफ़ॉर्म द्वारा भेजे जाने वाले प्रचार ईमेलों और संदेशों से ऑप्ट आउट या सदस्यता समाप्त करने का विकल्प है। इसके लिए, बस मैसेज में दिए गए निर्देशों जैसे सदस्यता समाप्त लिंक या इसी तरह की कार्यक्षमता का पालन करें।
    
* **अपना डेटा डाउनलोड करें।** आप अपनी Snapchat जानकारी की एक कॉपी एक्सपोर्ट करने के लिए हमारे ['मेरा डेटा डाउनलोड करें](https://accounts.snapchat.com/accounts/downloadmydata?lang=hi-IN)' टूल में अनुरोध कर सकते हैं।
    
* **प्रोसेसिंग पर आपत्ति करें।** आप जहाँ रहते हैं और हम जिस विशेष डेटा को प्रोसेस कर रहे हैं उसके आधार पर, आपको हमारे द्वारा उस जानकारी की प्रोसेसिंग पर आपत्ति करने का अधिकार हो सकता है। यह थोड़ा तकनीकी हो जाता है, इसलिए हमने इसे [](https://help.snapchat.com/hc/requests/new?ticket_form_id=360000016663&selectedAnswers=5749439348080640%2C5763539457277952&lang=hi-IN)यहाँ और विस्तार से समझाया है।
    
* **विज्ञापन की प्राथमिकताएं सेट करें।** हम आपको ऐसे विज्ञापन दिखाने की कोशिश करते हैं जो हमें लगता है कि वे आपकी रूचियों के लिए प्रासंगिक होंगे, लेकिन यदि आप कम वैयक्तिकृत अनुभव चाहते हैं तो आप Snapchat ऐप मे जाकर अपनी विज्ञापन सेटिंग बदल सकते हैं। [यहाँ](https://help.snapchat.com/hc/articles/7012345515796?lang=hi-IN) और जानें।
    
* **ट्रैकिंग।** यदि आप iOS 14.5 या उससे अधिक वर्ज़न वाले iPhone का उपयोग करते हैं, तो कुछ विशिष्ट आवश्यकताएं लागू होती हैं, जिन्हें हमने [यहाँ](https://www.snap.com/privacy/ads-privacy?lang=hi-IN#controlling-ads) स्पष्ट किया है।
    

### 

जानकारी, जो हम इकट्ठा करते हैं

_यह अनुभाग आपको इस बारे में विस्तार से बताता है कि हम कौन सी जानकारी इकट्ठा करते हैं: आप हमें क्या प्रदान करते हैं, जब आप Snapchat का उपयोग करते हैं तो हम कौन सी जानकारी इकट्ठा करते हैं, और आपके Snapchat अकाउंट से कनेक्ट की गई अन्य कंपनियों या ऐप्स से हमें कौन सी जानकारी मिलती है। कभी-कभी, हम आपकी अनुमति से अतिरिक्त जानकारी भी एकत्र कर सकते हैं।_

जब आप हमारी सेवाओं जैसे Snapchat का उपयोग करते हैं, तो हम वह जानकारी एकत्र करते हैं जो आप हमें प्रदान करते हैं, जानकारी उत्पन्न करते हैं जब आप हमारी सेवाओं का उपयोग करते हैं और कुछ मामलों में अन्य लोगों से डेटा प्राप्त करते हैं। आइए इनके बारे में और विस्तार से जानते हैं।

**जानकारी, जो आप प्रदान करते हैं**

हमारी सेवाओं में से कई सेवाओं के लिए आपको अकाउंट स्थापित करने की आवश्यकता होती है। इसके लिए, हम आपको अकाउंट का विवरण (आपके बारे में जानकारी, जैसे आपका नाम, यूज़रनेम, ईमेल पता, बर्थडे और फोन नंबर) प्रदान करने के लिए कहते हैं। जब आप अपनी प्रोफ़ाइल सेट करते हैं, तब आप हमें प्रोफ़ाइल विवरण (जैसे आपका Bitmoji और प्रोफ़ाइल तस्वीर) प्रदान भी करते हैं। यदि आप हमारे वाणिज्य उत्पादों का उपयोग कुछ, जैसे नवीनतम स्नीकर, खरीदने के लिए करते हैं, तो हम आपसे भुगतान और संबंधित जानकारी (जैसे आपका भौतिक पता, ताकि हम उत्पाद को आप तक भेज सकें, भुगतान जानकारी, ताकि हम भुगतान को संसाधित कर सकें, और लेनदेन इतिहास) मांग सकते हैं।

निश्चित रूप से, आप हमारे साथ वह जानकारी भी साझा करेंगे जो आप हमारी सेवाओं के भीतर संचारित या सेव करते हैं, जिसमें कंटेंट और उस कंटेंट के बारे में विवरण शामिल है, साथ ही वह कंटेंट जो आप हमारे AI फ़ीचर्स (कंटेंट, या “इनपुट”, जैसे टेक्स्ट, इमेज, वीडियो, ऑडियो, सटीक लोकेशन और सहभागिता, जिसका उपयोग कंटेंट और उत्तर, या “आउटपुट” जनरेट करने के लिए किया जाता है) का उपयोग करके जनरेट और शेयर करते हैं। हम इनमें से कुछ जानकारी को निजी कंटेंट और संचार मानते हैं (जैसे फ़्रेंड्स के साथ Snaps और चैट्स, वॉयस और वीडियो कॉल्स, 'केवल मेरे लिए' में सेव किया जाने वाला कंटेंट)। या वह कंटेंट जिसे आप किसी विशेष ऑडिएंस वर्ग के साथ शेयर करते हैं, जैसे निजी और फ़्रेंड स्टोरीज़ ('मेरी स्टोरी' के लिए समायोजित, निजी स्टोरीज़)। स्पेक्ट्रम के दूसरे सिरे पर, आपके द्वारा हमारी सेवाओं के माध्यम से भेजी जाने वाली या उसके अन्दर सेव की जाने वाली जानकारियों में से कुछ जानकारियां सार्वजनिक कंटेंट हो सकती हैं जो सभी के लिए सुलभ हो सकता है (जैसे पब्लिक स्टोरी कंटेंट, जिसमें सबके लिए सेट की गई मेरी स्टोरी, शेयर्ड स्टोरीज़, और कम्युनिटी स्टोरीज़ भी शामिल हैं, स्पॉटलाइट या Snap मैप सबमिशन, और पब्लिक प्रोफाइल की जानकारी)। ध्यान रखें कि आपके Snaps, चैट्स और किसी अन्य कंटेंट को देखने वाले Snap चैटर्स, उस कंटेंट का स्क्रीनशॉट ले सकते हैं, उसे सेव कर सकते हैं, या उसे Snapchat ऐप के बाहर कॉपी कर सकते हैं। इसलिए कृपया वैसे संदेश न भेजें या वैसी कंटेंट शेयर न करें जिसे आप नहीं चाहते कि कोई उसे सेव या शेयर करे।

अंत में, जब आप सपोर्ट (सपोर्ट के साथ शेयर की गई कंटेंट और संचार) या हमारी सुरक्षा टीम से संपर्क करते हैं, या किसी अन्य तरीके से हमारे साथ संचार करते हैं, जिसमें हमारे अनुसंधान प्रयासों (जैसे सर्वेक्षणों, उपभोक्ता पैनलों, या अन्य अनुसंधान सम्बन्धी सवालों के जवाब) के माध्यम से किया जाने वाला संचार भी शामिल है, तो हम आपके द्वारा प्रदान की जाने वाली जानकारी या आपके सवाल को हल करने के लिए आवश्यक जानकारी को एकत्र कर लेंगे।

**वह जानकारी, जो हम उत्पन्न करते हैं जब आप हमारी सेवाओं का उपयोग करते हैं**

जब आप हमारी सेवाओं का उपयोग करते हैं, तो हम इस बारे में जानकारी एकत्र करते हैं कि आपने उनमें से किन सेवाओं का उपयोग किया है और कैसे उनका उपयोग किया है। इससे हमें हमारे समुदाय द्वारा हमारी सेवाओं का उपयोग करने के तरीके को बेहतर ढंग से समझने में मदद मिलती है ताकि हम उनमें जरूरी सुधार कर सकें।

इसमें उपयोग की जानकारी शामिल है (इस बारे में जानकारी कि आप हमारी सेवाओं के साथ कैसे इंटरैक्ट करते हैं — उदाहरण के लिए, आप कौन से लेंस देखते हैं और अप्लाई करते हैं, आपकी प्रीमियम सब्सक्रिप्शन्स, आप कौन सी स्टोरीज़ देखते हैं, और आप अन्य Snap चैटर्स के साथ कितनी बार इंटरैक्ट करते हैं) और कंटेंट का विवरण (आपके द्वारा बनाए गए या शेयर किए गए कंटेंट के बारे में जानकारी, आपके द्वारा कैमरे और क्रिएटिव टूल्स का उपयोग, My AI के साथ आपकी इंटरैक्शन और मेटाडेटा - उदाहरण के लिए, कंटेंट के बारे में विवरण जैसे कि इसे अपलोड किए जाने की तिथि और समय और इसे किसने देखा)। कंटेंट की जानकारी में छवि, वीडियो या ऑडियो की कंटेंट पर आधारित जानकारी शामिल है, — इसलिए यदि आप किसी बास्केटबॉल गेम का स्पॉटलाइट पोस्ट करते हैं तो हम उस जानकारी का उपयोग आपको बास्केटबॉल के बारे में स्पॉटलाइट पर और कंटेंट दिखाने के लिए कर सकते हैं।

इसमें डिवाइस की जानकारी (जैसे आपका हार्डवेयर या सॉफ़्टवेयर, ऑपरेटिंग सिस्टम, डिवाइस मेमोरी, विज्ञापन पहचानक, इंस्टाल किए गए ऐप्स, ब्राउज़र का प्रकार, डिवाइस सेंसरों से मिलने वाली जानकारी जो आपके डिवाइस या कम्पास और माइक्रोफोन की गति को मापते हैं, जिसमें शामिल है कि आपके पास कनेक्टेड हेडफोन हैं या नहीं, और आपके वायरलेस और मोबाइल कनेक्शन के बारे में जानकारी), लोकेशन की जानकारी (आईपी पता), आपकी सेटिंग के आधार पर, कूकीज़ और इसी तरह की प्रौद्योगिकियों द्वारा इकट्ठी की गई जानकारी, (कूकीज़, पिक्सेल्स (छोटा ग्राफ़िक डेटा जो यूज़र गतिविधि की पहचान करता है, जैसे कि कोई यूज़र, किसी वेबसाइट पर गया है या नहीं और कब-कब गया है), वेब स्टोरेज, अनोखे विज्ञापन पहचानकर्ता), लॉग की जानकारी (जैसे कि आपने हमारी सेवाओं का उपयोग कैसे किया है, एक्सेस का समय, देखे गए पेज, आईपी पता, और कूकीज़ जैसे अनोखे पहचानकर्ता का विवरण)।

यदि आपने स्पष्ट रूप से डिवाइस-स्तर की अनुमति दी है, तो डिवाइस की जानकारी में आपके डिवाइस फोनबुक (संपर्क और संबंधित जानकारी), आपके डिवाइस के कैमरा, फोटो, और माइक्रोफ़ोन से छवि और अन्य जानकारी (जैसे फोटो, वीडियो लेने, स्टोर किए गए फोटो और वीडियो को देखने, वीडियो रिकॉर्ड करते समय ऑडियो रिकॉर्ड करने के लिए माइक्रोफ़ोन को एक्सेस करने की क्षमता) और लोकेशन की जानकारी (GPS सिग्नल्स जैसे तरीकों के माध्यम से सटीक लोकेशन) भी शामिल हो सकती है।

**हमें अन्य लोगों से प्राप्त होने वाला डेटा**

हमारे द्वारा एकत्र किए जाने वाले डेटा की अंतिम श्रेणी में आपके बारे में वह जानकारी होती है जो हमें अन्य लोगों जैसे अन्य यूज़र्स, हमारे [सहयोगी](https://help.snapchat.com/hc/articles/7047492876308?lang=hi-IN) और थर्ड-पार्टी से प्राप्त हो सकता है। इसमें लिंक किए गए थर्ड-पार्टी सेवा डेटा (जानकारी जो हमें तब मिलती है जब आप अपने Snapchat अकाउंट को किसी और सेवा के साथ लिंक करते हैं), विज्ञापनदाताओं से प्राप्त होने वाला डेटा (विज्ञापन के प्रदर्शन को लक्षित या मापने के लिए विज्ञापनदाताओं, ऐप डेवलपरों, प्रकाशकों, और अन्य थर्ड पार्टियों से मिलने वाली जानकारी), अन्य Snap चैटर या थर्ड पार्टियों से मिलने वाली संपर्क जानकारी (यदि कोई अन्य Snap चैटर, अपनी संपर्क सूची अपलोड करता है जिसमें आपकी जानकारी शामिल होती है, तो हम हमारे पास मौजूद अन्य जानकारी के साथ उस जानकारी को भी जोड़ सकते हैं ताकि हम इस बात को बेहतर ढंग से समझ सकें कि आप किसके साथ संचार करना चाहते हैं। या, यदि आप हमें अपनी संपर्क जानकारी प्रदान करते हैं, तो हम उसका उपयोग यह निर्धारित करने के लिए कर सकते हैं कि हम आपके साथ अन्य तरीकों, जैसे SMS, ईमेल या अन्य संदेश सेवाओं के माध्यम से संचार कर सकते हैं या नहीं) और हमारी शर्तों के संभावित उल्लंघन से संबंधित डेटा शामिल है (हमें हमारी सेवा की शर्तों और कम्युनिटी दिशानिर्देशों के संभावित उल्लंघन के बारे में वेबसाइट प्रकाशक, सोशल नेटवर्क प्रदाता, कानून प्रवर्तन, और अन्य लोगों सहित थर्ड पार्टियों से जानकारी प्राप्त हो सकती है)।

**आपकी अनुमति से अन्य जानकारी**

इसके अतिरिक्त, जब आप हमारी सेवाओं के साथ इंटरैक्ट करते हैं तब ऐसा भी हो सकता है कि हम अतिरिक्त जानकारी एकत्र करने के लिए आपकी अनुमति मांगेंगे। उदाहरण के लिए, आपके डिवाइस के कैमरा रोल या आपके डिवाइस या तीसरे पक्ष की कॉनटैक्ट बुक एक्सेस करने से पहले।

### 

हम आपकी जानकारी का उपयोग कैसे करते हैं

_इस अनुभाग से पता चलता है कि हम जो जानकारी एकत्र करते हैं उसका उपयोग कैसे करते हैं। अन्य बातों के अलावा, हम जो जानकारी एकत्र करते हैं उसका उपयोग हम आपको वैयक्तिकृत उत्पाद और सेवाएं प्रदान करने के लिए करते हैं जिसे बनाने और सुधारने के लिए हम कड़ी मेहनत करते हैं। हम जानकारी का उपयोग जिन उद्देश्यों के लिए करते हैं उनमें से प्रत्येक के बारे में हमने नीचे विस्तार से बताया है। अगर आप उस डेटा की मैपिंग देखना चाहते हैं जिसे हम एकत्र करते हैं और साथ में उन उद्देश्यों के बारे में भी जानना चाहते हैं जिन उद्देश्यों से हम उन्हें एकत्र करते हैं, तो हमने_ [_यहाँ_](https://help.snapchat.com/hc/articles/22535044112532?utm_source=web&utm_medium=snap&utm_campaign=priv_prod&lang=hi-IN) _जो टेबल दिया है उसे देखें।_

**चीजों को अपडेटेड और चालू रखने (अर्थात, हमारी सेवाओं का संचालन, वितरण और रखरखाव करने)**

हम जो जानकारी एकत्र करते हैं उसका उपयोग हम अपनी सेवाओं का संचालन, वितरण और रखरखाव करने के लिए करते हैं। उदाहरण के लिए, एक Snap प्रदान करके जिसे आप एक फ़्रेंड को भेजना चाहते हैं या, यदि आप Snap मैप पर अपना लोकेशन शेयर करते हैं ताकि आपको उन सुझावों को दिखाया जा सके जैसे वे जगहें जो आपको अपने आसपड़ोस में पसंद हो सकती हैं, वह कंटेंट दिखाई जा सके जिसे दूसरों ने मैप पर पोस्ट किया है, या अपने फ़्रेंड्स को भेजना चाहते हैं यदि वे आपके साथ अपना लोकेशन शेयर कर रहे हैं। हम आपकी कुछ जानकारी का उपयोग अपने उत्पादों को अपटूडेट रखने के लिए भी करते हैं, उदाहरण के लिए, यह सुनिश्चित करने के लिए कि हमारी सेवाएं, नवीनतम ऑपरेटिंग सिस्टम और उपकरणों के साथ काम करती हैं।

**आपके अनुभव को वैयक्तिकृत करने और संदर्भ देने के लिए**

हम Snap चैटर्स को वैयक्तिकृत सेवाएं प्रदान करते हैं। इसे करने के लिए हम जिन तरीकों का उपयोग करते हैं उनमें से एक तरीका यह है कि हम आपके द्वारा हमारे साथ शेयर की जाने वाली जानकारी के आधार पर आपको वह कंटेंट दिखाते हैं जो आपके लिए प्रासंगिक होता है या जो हमें लगता है कि आपको पसंद आ सकता है। ऐसा करने के लिए, हम आपके Snapchat अनुभव में संदर्भ जोड़ने के लिए सेवाओं के विभिन्न क्षेत्रों में आपसे जुड़ी जानकारी का उपयोग करते हैं। उदाहरण के लिए, हम कंटेंट, आपके लोकेशन, या दिन के समय के आधार पर लेबल के साथ कंटेंट को अपने आप टैग करते हैं। इसलिए अगर फ़ोटो में एक कुत्ता है, तो इसे "कुत्ता" शब्द की मदद से मेमोरीज़ में खोजा जा सकता है, लोकेशन में मैप पर दिख सकता है जहां आपने मेमोरी बनाई थी और हमें सूचित कर सकता है कि आपको कुत्ते पसंद हैं ताकि हम आपको हमारी सेवाओं के अन्य हिस्सों में जैसे स्पॉटलाइट में कुत्तों के मजेदार वीडियो और कुत्तों के भोजन का विज्ञापन दिखा सकें।

वैयक्तिकरण, फ़्रेंड्स का सुझाव देने या Snap भेजने के लिए किसी नए फ़्रेंड की अनुशंसा करने में भी मदद कर सकता है, यह इस बात पर आधारित है कि आप किसके साथ सबसे अधिक Snap करते हैं। हम Snap मैप पर सुझाई गई जगहें दिखा सकते हैं, स्टिकर्स जनरेट कर सकते हैं, या AI का उपयोग करके Snaps और अन्य कंटेंट भी जनरेट कर सकते हैं, आपके कंटेंट या गतिविधि के आधार पर आपकी रूचियों के बारे में अनुमान लगा सकते हैं, या उस कंटेंट को कस्टमाइज़ कर सकते हैं जो हम आपको दिखाते हैं, जिसमें विज्ञापन भी शामिल हैं। उदाहरण के लिए, अगर आप स्पॉटलाइट पर barista के कंटेंट देखते हैं, तो अपनी पसंदीदा एस्प्रेसो मशीन के बारे में My AI से बात करते हैं, या अपनी मेमोरीज़ में कॉफ़ी-सम्बन्धी Snaps को सेव करते हैं, तो हम Snap मैप पर कॉफ़ी की दुकानों को हाइलाइट कर सकते हैं जब आप किसी नए शहर में जाएंगे या आपको उस कॉफ़ी के बारे में कंटेंट दिखा सकते हैं जो आपको रोचक या प्रासंगिक लग सकता है। या, अगर आप बहुत सारे संगीत स्थलों के साथ इंटरैक्ट करते हैं, तो उसका उपयोग, हम आपको शहर में होने वाले शो के लिए विज्ञापन दिखाने के लिए कर सकते हैं। व्यक्तिकरण में आपके अनुभव को इस आधार पर अनुकूलित करना भी शामिल है कि आप किसके साथ अक्सर जुड़ते हैं और आपके दोस्त क्या कर रहे हैं, जैसे कि स्पॉटलाइट या आपके दोस्तों द्वारा पसंदीदा स्थानों के सुझावों पर आपके दोस्तों द्वारा बनाया गया, पसंद किया गया कंटेंट प्रदर्शित करना।

हमारा लक्ष्य आपको लगातार अधिक प्रासंगिक और रोचक कंटेंट प्रदान करना है।

उदाहरण के लिए, अगर आप बहुत सारी खेल के कंटेंट देखते हैं, लेकिन बाल और मेकअप टिप वाले कंटेंट को छोड़ देते हैं, तो हमारे सिफारिश एल्गोरिदम, खेल को प्राथमिकता देंगे, न कि उन मेकअप टिप को। आप इस बारे में [यहाँ](https://help.snapchat.com/hc/articles/17338132910484?lang=hi-IN) और अधिक जान सकते हैं कि हम Snap चैटर की वरीयताओं को कैसे समझते हैं और कंटेंट को कैसे रैंक प्रदान और संयमित करते हैं।

हमारा मानना है कि गोपनीयता के बारे में हमारे Snap चैटर्स की अपेक्षाओं के साथ वैयक्तिकरण के लाभों को संतुलित करना भी महत्‍वपूर्ण है। उदाहरण के लिए, आप मेमोरीज़ में जो Snaps सेव करते हैं उन्हें हम उसके भीतर के कंटेंट के आधार पर अपने आप टैग कर सकते हैं (जैसे, Snap में एक कुत्ता था), और उसके बाद उस टैग के उपयोग से आपके अनुभव को वैयक्तीकृत कर सकते हैं, सिफारिशें दे सकते हैं, या आपको विज्ञापन दिखा सकते हैं (जैसे, आपको कुत्तों वाले स्पॉटलाइट Snaps दिखाना)। हम आपके अनुभव को वैयक्तिकृत करने, सिफारिशें प्रदान करने, या आपको विज्ञापन दिखाने के लिए उन गोपनीय कंटेंट और संचार का उपयोग नहीं करते हैं जिन्हें आप अपने फ़्रेंड्स को भेजते हैं।

**प्रासंगिक विज्ञापन देने के लिए**

हम एक और तरह से, यानी उन विज्ञापनों के माध्यम से जो हम दिखाते हैं, एक वैयक्तिकृत सेवा प्रदान करते हैं। हम विज्ञापनों को व्यक्तिकृत करने, लक्षित करने, और मापने के लिए हमारे द्वारा एकत्र की गई जानकारी से प्राप्त आपकी रूचियों और वरीयताओं का उपयोग करते हैं। हमें लगता है कि विज्ञापन तभी सबसे अच्छे होते हैं जब वे प्रसांगिक होते हैं। इसीलिए हम सही विज्ञापन चुनने और आपको उन्हें सही समय पर दिखाने की कोशिश करते हैं। उदाहरण के लिए, अगर आपने वीडियो गेम के लिए विज्ञापन के साथ इंटरैक्ट किया है, तो हम अनुमान लगाएंगे कि आप वीडियो गेम पसंद करते हैं, और आपको इसी तरह के विज्ञापन दिखाएंगे, लेकिन ये एकमात्र विज्ञापन नहीं होंगे जो आप देखेंगे। हमारी कंटेंट रणनीति के समान, हम यह सुनिश्चित करने की कोशिश करते हैं कि आपको तरह-तरह के विज्ञापन प्राप्त होते हैं। हम आपकी जानकारी का उपयोग आपको वे विज्ञापन दिखाने से बचने के लिए भी करते हैं जिसमें आपको शायद रुचि नहीं होगी। उदाहरण के लिए, अगर कोई टिकटिंग साइट हमें बताती है कि आपने पहले एक फिल्म के लिए टिकटें खरीदी हैं, — हम आपको उसका विज्ञापन दिखाना बंद कर सकते हैं। आप विभिन्न प्रकार के विज्ञापनों और अपने उन विकल्पों के बारे में [यहाँ](https://help.snapchat.com/hc/articles/7012345515796?lang=en-US) जान सकते हैं कि आपको कौन से विज्ञापन प्राप्त होते हैं।

आप [यहाँ](https://www.snap.com/privacy/ads-privacy?lang=hi-IN) इस बारे में और जान सकते हैं कि हम विज्ञापन के उद्देश्य से आपकी जानकारी को किस तरह एकत्र, उपयोग और शेयर करते हैं।

कूकीज़ और अन्य प्रौद्योगिकियों द्वारा एकत्र की गई जानकारी के बारे में एक नोट: जब आप हमारे किसी भागीदार के माध्यम से हमारे द्वारा प्रदान की जाने वाली सेवाओं के साथ इंटरैक्ट करते हैं तो हम जानकारी एकत्र करने के लिए इन तकनीकों का उपयोग कर सकते हैं। उदाहरण के लिए, हम आपको और अधिक प्रासंगिक विज्ञापन दिखाने के लिए एक विज्ञापनदाता की वेबसाइट पर एकत्र की गई जानकारी का उपयोग कर सकते हैं। अधिकांश वेब ब्राउज़र अपने मौलिक रूप में कुकीज़ को स्वीकार करने के लिए निर्मित किए गए हैं। यदि आप चाहते हैं, तो आप आमतौर पर अपने ब्राउज़र या डिवाइस पर सेटिंग के माध्यम से ब्राउज़र की कुकीज़ को हटा या अस्वीकार सकते हैं। हालांकि, यह ध्यान रहे कि कूकीज़ को हटाने या खारिज करने पर हमारी सेवाओं की उपलब्धता और कार्यक्षमता पर असर पड़ सकता है। हम और हमारे साझेदार हमारी सेवाओं पर कूकीज़ और आपकी पसंद का उपयोग कैसे करते हैं, इस बारे में और जानने के लिए कृपया हमारी [कुकी नीति](https://www.snap.com/cookie-policy/?lang=hi-IN) देखें।

**फ़ीचर्स, एल्गोरिदम्स और मशीन लर्निंग मॉडल्स को विकसित करने और बेहतर बनाने के लिए**

हमारी टीमें हमारी सेवाओं को बेहतर बनाने के तरीकों और फ़ीचर्स के लिए नए विचारों के साथ लगातार सामने आती रहती हैं। इसे करने के लिए, हम एल्गोरिदम्स और मशीन लर्निंग मॉडल्स (एक एल्गोरिथ्म की एक अभिव्यक्ति जो पैटर्न ढूँढने या पूर्वानुमान लगाने के लिए महत्वपूर्ण परिमाण में डेटा को संयोजित करती है) को विकसित भी करते और बेहतर बनाते हैं जो हमारे फ़ीचर्स और सेवाओं को कामगार बनाते हैं जिसमें जेनरेटिव AI फीचर्स (आर्टिफीसियल इंटेलिजेंस जो जेनरेटिव मॉडलों का उपयोग करके टेक्स्ट, इमेज, या अन्य मीडिया को उत्पन्न करने में सक्षम होती है) के माध्यम से प्रदान किए जाने वाले फ़ीचर्स और सेवाएं भी शामिल हैं। जेनरेटिव AI मॉडल्स, उनके इनपुट प्रशिक्षण डेटा के पैटर्न और संरचना के बारे में सीखते हैं और उसके बाद नया डेटा उत्पन्न करते हैं जिसमें ऐसी ही विशेषताएं होती हैं)। हम एल्गोरिदम्स और मशीन लर्निंग मॉडल्स का उपयोग वैयक्तिकरण, विज्ञापन, सुरक्षा और सुरक्षितता, निष्पक्षता और समावेशिता, ऑगमेंटेड रिएलिटी के लिए और दुरुपयोग या सेवा की शर्तों के अन्य उल्लंघन को रोकने के लिए करते हैं। उदाहरण के लिए, हमारे एल्गोरिदम्स और मशीन लर्निंग मॉडल्स, My AI से प्रतिक्रियाओं को बेहतर बनाने के लिए उन वार्ताओं को ध्यान में रखते हैं जो Snap चैटर्स, My AI के साथ कर रहे होते हैं।

आपकी जानकारी हमें यह तय करने में मदद कर सकती है कि हमें किस तरह का सुधार करना चाहिए, लेकिन हम हमेशा गोपनीयता पर ध्यान देते हैं — और हम अपने फ़ीचर्स और मॉडल्स को विकसित करने के लिए, आवश्यकता से अधिक, आपकी व्यक्तिगत जानकारी का उपयोग नहीं करना चाहते हैं।

**एनालिटिक्स**

यह समझने के लिए कि क्या बनाया जाए या हमारी सेवाओं को कैसे बेहतर बनाया जाए, हमें अपने फ़ीचर्स से संबंधित ट्रेंड्स और मांग को समझने की जरूरत है। उदाहरण के लिए, हम यह तय करने के लिए ग्रुप चैट उपयोग के बारे में मेटाडेटा और ट्रेंड्स की निगरानी करते हैं, यह तय करने में सहायता के लिए कि क्या हमें फ़ीचर के कुछ हिस्सों को बदलना चाहिए, जैसे की ग्रुप का अधिकतम आकार। Snap चैटर्स से प्राप्त डेटा का अध्ययन करने से हमें उन तरीकों के ट्रेंड्स को देखने में मदद मिल सकती है जिन तरीकों से लोग, सेवाओं का उपयोग करते हैं। इससे हमें बड़े पैमाने पर Snapchat को बेहतर बनाने की प्रेरणा मिलती है। हम ट्रेंड्स और उपयोग की पहचान, निगरानी, और विश्लेषण करने के लिए एनालिटिक्स का उपयोग करते हैं। इस जानकारी के आधार पर, हम मांग को समझने के लिए अन्य कार्यों के अलावा अपने उपयोगकर्ताओं के बारे में जानकारी का निर्माण भी करते हैं।

**अनुसंधान**

हम आम उपभोक्ता की रूचियों, ट्रेंड्स और इस चीज को बेहतर ढंग से समझने के लिए अनुसंधान करते हैं कि हमारे समुदाय में आपके और अन्य लोगों द्वारा हमारी सेवाओं का उपयोग कैसे किया जाता है। एनालिटिक्स के साथ (जैसा कि हमने ऊपर बताया है), इस जानकारी से हमें अपने समुदाय के बारे में और इस बारे में और अधिक जानने में मदद मिलती है कि हमारी सेवाएं हमारे समुदाय के लोगों के जीवन में किस तरह से फिट बैठती हैं। हम नई तकनीकों और प्रौद्योगिकियों (जैसे, नए मशीन लर्निंग मॉडल्स या हार्डवेयर, जैसे Spectacles) को विकसित करने के लिए अनुसंधान और विकास में भी संलग्न होते हैं। हमारे अनुसंधान के परिणामों का उपयोग कभी-कभी Snapchat के फ़ीचर्स में किया जाता है और हम कभी-कभी उन चीजों के बारे में पेपर भी प्रकाशित करते हैं जैसे कि समग्र व्यवहार, उपभोक्ता के ट्रेंड (जिसमें केवल हमारे यूज़र बेस का एकत्रित डेटा ही होगा, और इसमें आपके बारे में विशेष रूप से कोई निजी जानकारी नहीं होगा)।

**हमारी सेवाओं की सुरक्षा और सुरक्षितता को बढ़ाने के लिए**

हम आपकी जानकारी का उपयोग हमारी सेवाओं की सुरक्षा और सुरक्षितता को बढ़ाने, Snap चैटर की पहचान को सत्यापित करने और धोखाधड़ी या अन्य अनधिकृत या अवैध गतिविधि को रोकने के लिए करते हैं। उदाहरण के लिए, हम आपके अकाउंट को सुरक्षित करने के लिए दो-चरण वाला प्रमाणीकरण प्रदान करते हैं और कोई संदिग्ध गतिविधि दिखाई देने पर हम आपको ईमेल या टेक्स्ट मैसेज भेज सकते हैं। हम Snapchat पर भेजे गए URL को यह देखने के लिए भी स्कैन करते हैं कि क्या यह वेबपेज संभावित रूप से हानिकारक है और आपको इसके बारे में चेतावनी दे सकते है।

**आपसे संपर्क करने के लिए**

कभी-कभी हम नई या मौजूदा फ़ीचर्स को बढ़ावा देने के लिए आपसे संपर्क करेंगे। इसमें दी गई अनुमति के अनुसार Snapchat, ईमेल, SMS, या अन्य मैसेजिंग प्लैटफ़ॉर्म के माध्यम से Snap चैटर्स को संचार भेजना शामिल है। उदाहरण के लिए, हम अपनी सेवाओं और प्रचार प्रस्तावों के बारे में जानकारी शेयर करने के लिए Snapchat ऐप, ईमेल, SMS या अन्य मैसेजिंग प्लैटफ़ॉर्म का उपयोग कर सकते हैं जो हमें लगता है कि उसमें आपकी रूचि हो सकती है।

अन्य समय, हमें जानकारी देने, अलर्ट देने, या मैसेज भेजने के लिए आपसे संचार करना पड़ता है जो हमारे यूज़र्स हमसे पूछते हैं ताकि हम उनके अनुरोध पर उन्हें यह सब प्रदान कर सकें। इसमें अकाउंट स्टेटस अपडेट्स, सिक्योरिटी अलर्ट्स, और चैट या फ्रेंडिंग रिमाइंडर्स प्रदान करने के लिए, दी गई अनुमति के अनुसार, Snapchat, ईमेल, SMS, या अन्य मैसेजिंग प्लैटफ़ॉर्म के माध्यम से संचार भेजना शामिल हो सकता है; इसमें हमारे यूज़र्स द्वारा गैर Snap चैटर्स को आमंत्रण या Snapchat कंटेंट भेजने के लिए किए गए अनुरोध को पूरा करना भी शामिल हो सकता है।

**सपोर्ट**

जब आप मदद मांगते हैं, तो हम चाहते हैं कि आपको जल्द से जल्द सपोर्ट मिले। आपको, Snap चैटर समुदाय, और हमारे बिज़नेस पार्टनर्स को हमारी सेवाओं से संबंधित मुद्दों को हल करने के लिए आवश्यक सहायता प्रदान करने के लिए, हमें अक्सर जवाब देने के लिए हमारे द्वारा एकत्र की गई जानकारी का उपयोग करना पड़ता है।

**हमारी शर्तें और नीतियाँ लागू करने के लिए**

हम अपनी शर्तें और कानून को लागू करने के लिए हमारे द्वारा एकत्र किए जाने वाले डेटा का उपयोग करते हैं। इसमें हमारी शर्तों, नीतियों, या क़ानून को लागू करना, उनका उल्लंघन करने वाले आचरण की छानबीन करना और उसकी रिपोर्ट करना, क़ानून प्रवर्तन के अनुरोधों का जवाब देना और कानूनी आवश्यकताओं का पालन करना शामिल है। उदाहरण के लिए, हमारी सेवाओं पर गैरकानूनी कंटेंट पोस्ट किए जाने पर, हमें हमारी शर्तों और अन्य नीतियों को लागू करना पड़ सकता है। कुछ मामलों में, हमें कानूनी प्रवर्तन के अनुरोधों में सहयोग करने, कानूनी प्रवर्तन, उद्योग साझेदारों, या अन्य लोगों को सुरक्षा सम्बन्धी मुद्दों के बारे में बताने, या हमारे कानूनी दायित्वों का पालन करने के लिए भी आपकी जानकारी का उपयोग या शेयर कर सकते हैं। और जानने के लिए हमारी [पारदर्शिता रिपोर्ट](https://www.snap.com/privacy/transparency?lang=hi-IN) देखें।

**अन्य उद्देश्य, आपकी अनुमति से**

इसके अलावा, ऐसी स्थितियां भी आ सकती हैं जब आप हमारी सेवाओं के साथ बातचीत करते हैं और हम आपकी जानकारी को नए, अलग या फिर किसी विशेष तरीके से उपयोग करने के लिए आपकी अनुमति मांगेंगे।

### 

हम जानकारी कैसे शेयर करते हैं

_इस अनुभाग से पता चलता है कि हम किसके साथ जानकारी शेयर करते हैं, उस जानकारी में क्या शामिल हो सकता है और उस जानकारी को शेयर करने का कारण क्या है, जिसमें शामिल होता है कि हमें इसे कब उस देश के बाहर स्थानांतरित करने की आवश्यकता होती है जहाँ से उसे एकत्र किया गया था।_

**प्राप्तकर्ता और शेयर करने का कारण**

* **Snapchat.** आपको और हमारे समुदाय को हमारी सेवाएं प्रदान करने के लिए, हम Snapchat पर आपके फ़्रेंड्स या अन्य Snap चैटर्स के साथ आपकी जानकारी शेयर कर सकते हैं। जैसे कि, आपके द्वारा स्टोरीज़ में पोस्ट किए गए कंटेंट, या प्रीमियम सब्सक्राइबर के रूप में आपके स्टेटस को आपके दोस्त देख सकते हैं, अगर आप उन्हें इसकी अनुमति देते हैं। [आपकी जानकारी पर नियंत्रण](https://www.snap.com/privacy/privacy-policy?lang=hi-IN#control-over-your-information) अनुभाग और कौन क्या और कब देखता है, इस पर आपके नियंत्रण के लिए आपकी सेटिंग्स देखें।
    
* **फ़ैमिली सेंटर के प्रतिभागी।** फ़ैमिली सेंटर को सक्षम करने पर, हम कनेक्ट किए गए टीन अकाउंट के बारे में जानकारी माता-पिता या अभिभावक को प्रदान करते हैं, अकाउंट के उपयोग के बारे में जानकारी प्रदान करते हैं, जैसे कि Snapchat पर कौन आपके दोस्त हैं या आप किन दोस्तों के साथ अपनी लोकेशन शेयर कर रहे हैं। हम मैसेज की कंटेंट शेयर नहीं करते हैं। [और अधिक जानें](https://parents.snapchat.com/parental-controls?utm_source=GoogleSEM&utm_medium=PAIDSNAPCHATBRAND&utm_campaign=TandS_MaxClicks_2023&utm_term=ParentalControl&utm_content=ToolsandResources&gclid=Cj0KCQiAgqGrBhDtARIsAM5s0_maJyV4qT3Uma9lKM5k9KmbXxmRjSnfOMzXHVZ8NChkIzrkf_VnFGMaAvwUEALw_wcB&lang=hi-IN)।
    
* **पब्लिक।** Snapchat के अधिकांश फ़ीचर्स, निजी और केवल फ़्रेंड्स के लिए हैं, लेकिन हम ऐसे पब्लिक फ़ीचर्स भी प्रदान करते हैं जो आपको दुनिया को अपने सबसे अच्छे Snaps दिखाने का विकल्प चुनने की अनुमति देते हैं, जैसे, स्पॉटलाइट, Snap मैप, या आपकी पब्लिक प्रोफ़ाइल। जब आप ऐसा करते हैं, तो उन Snaps को Snapchat के बाहर, जैसे, वेब पर, भी ढूँढा जा सकता है। कुछ जानकारी, जैसे आपका यूज़रनेम और Bitmoji, पब्लिक को दिखाई दे सकती है। [और अधिक जानें](https://www.snap.com/privacy/privacy-by-product?lang=hi-IN)।
    
* **थर्ड-पार्टी ऐप्स।** कभी-कभी हम ऐसे फ़ीचर्स प्रदान करते हैं जो आपको थर्ड-पार्टी ऐप्स से कनेक्ट करने की अनुमति देते हैं। यदि आप अपने Snapchat अकाउंट को किसी थर्ड-पार्टी ऐप से कनेक्ट करने का फैसला करते हैं, तो हम आपको अतिरिक्त जानकारी प्रदान करेंगे जिसके लिए आप हमारे पास आए हैं।
    
* **सेवा प्रदाता।** हम अपने सेवा प्रदाताओं के साथ आपकी जानकारी शेयर करते हैं, जो हमारी ओर से उस जानकारी को संसाधित करते हैं।  उदाहरण के लिए, हम भुगतान की सुविधा, विज्ञापनों के प्रदर्शन का आकलन करने और उन्हें अनुकूलित करने, या सेवाओं की सुरक्षा के लिए ऐसे सेवा प्रदाताओं पर निर्भर रहते हैं। हम उनके साथ निजी संचार शेयर नहीं करते हैं। हम [यहाँ](https://help.snapchat.com/hc/articles/7012351145364?lang=hi-IN) सेवा प्रदाताओं की श्रेणियों की सूची बनाए रखते हैं।
    
* **बिज़नेस और इंटीग्रेटेड पार्टनर्स।** हम सेवाएं प्रदान करने के लिए बिज़नेस और इंटीग्रेटेड पार्टनर्स के साथ आपकी जानकारी शेयर करते हैं। उदाहरण के लिए, आप एक टेबल को रिजर्व करने के लिए Snapchat के भीतर OpenTable का उपयोग कर सकते हैं। इसमें निजी संचार शामिल नहीं होता है। हम [यहाँ](https://help.snapchat.com/hc/articles/7012332511252?lang=hi-IN) इन पार्टनर्स की एक सूची बनाए रखते हैं।
    
* **धोखाधड़ी-विरोधी पार्टनर्स।** हम आपकी जानकारी, जैसे डिवाइस और उपयोग से जुड़ी जानकारी, इंडस्ट्री पार्टनर्स के साथ शेयर करते हैं ताकि धोखाधड़ी से बचा जा सके।
    
* **कानूनी, सुरक्षा, और सुरक्षितता पार्टनर्स।** हम ज़रूरत के अनुसार आपकी जानकारी को निम्नलिखित कानूनी, सुरक्षा और संरक्षा कारणों से शेयर करते हैं:
    
    * किसी भी वैध कानूनी प्रक्रिया, सरकारी अनुरोध, या लागू कानून, नियम, या विनियमन का पालन करने के लिए।
        
    * संभावित सेवा की शर्तों और कम्युनिटी दिशानिर्देशों के उल्लंघन की जांच, उपाय या प्रवर्तन।
        
    * अपने, अपने यूज़र और अन्यों के अधिकारों, प्रॉपर्टी और सुरक्षा को संरक्षित करने के लिए।
        
    * किसी भी प्रकार की धोखाधड़ी या सुरक्षा संबंधी समस्याओं की पहचान करने और उनका समाधान करने के लिए।
        
    
* **सहयोगी।** Snap Inc. में हमारे स्वामित्व वाली विभिन्न [सहायक कंपनियाँ](https://help.snapchat.com/hc/articles/7047492876308?lang=hi-IN) शामिल हैं।  हम अपनी सेवाएं प्रदान करने के लिए जरूरत पड़ने पर उन आंतरिक सहायक कंपनियों के भीतर आपकी जानकारी शेयर कर सकते हैं।
    
* **विलय या अधिग्रहण के उद्देश्य से।** किसी खरीदार या संभावित खरीदार को अपना बिज़नेस बेचने या बेचने की बात करने की ज़रूरत पैदा होने पर, हम उस लेनदेन के एक हिस्से के रूप में किसी उत्तराधिकारी या सहयोगी को आपकी जानकारी ट्रांसफर कर सकते हैं।
    

**इंटीग्रेटेड पार्टनर्स**

हमारी सेवाओं में हमारे इंटीग्रेटेड पार्टनर्स द्वारा प्रदान की गई कंटेंट और इंटीग्रेशन हो सकते हैं उदाहरणों में, स्कैन परिणाम प्रदान करने के लिए, लेंस में इंटीग्रेशन, कैमरा एडिटिंग टूल्स और थर्ड-पार्टी डेवलपर इंटीग्रेशन शामिल होते हैं। इन इंटीग्रेशन्स के माध्यम से, आप इंटीग्रेटेड पार्टनर के साथ-साथ Snap को भी जानकारी प्रदान कर रहे हो सकते हैं। हम इस बात के लिए जिम्मेदार नहीं हैं कि वे पार्टनर्स, आपकी जानकारी को कैसे एकत्र या उपयोग करते हैं। हमेशा की तरह, हम आपको हर थर्ड-पार्टी सेवा की गोपनीयता नीतियों की समीक्षा करने के लिए प्रोत्साहित करते हैं, जिन्हें आप देखते या उपयोग करते हैं, जिसमें वे थर्ड-पार्टी भी शामिल हैं जिनके साथ आप हमारी सेवाओं के माध्यम से इंटरैक्ट करते हैं। आप [यहां](https://help.snapchat.com/hc/articles/7012332511252?lang=hi-IN) Snapchat में हमारे इंटीग्रेशन्स के बारे में और जान सकते हैं।

iOS पर हम लेंस की गुणवत्ता में सुधार करने के लिए Apple के TrueDepth कैमरा का उपयोग करते हैं। हालांकि, ध्यान दें कि यह जानकारी, वास्तविक समय में उपयोग की जाती है — लेकिन फिर भी हम अपने सर्वरों पर इस जानकारी को स्टोर नहीं करते हैं या उसे थर्ड-पार्टीयों के साथ शेयर नहीं करते हैं।

**अंतर्राष्ट्रीय डेटा स्थानांतरण**

हमारी सेवाएं आपको दुनिया भर में आपके फ़्रेंड्स से जोड़ती हैं। इसे संभव बनाने के लिए, हम संयुक्त राज्य अमेरिका से या आपके निवास स्थल के बाहर के अन्य देशों से आपकी व्यक्तिगत जानकारी को एकत्र कर सकते हैं, उसे वहां ट्रांसफ़र कर सकते हैं और उसे वहां स्टोर तथा संसाधित कर सकते हैं। हम जब भी आपके निवास स्थान के बाहर जानकारी को शेयर करते हैं, तो हम सुनिश्चित करते हैं कि आपके निवास स्थल में क़ानून की आवश्यकता के अनुसार डेटा को सुरक्षित रखने के लिए आवश्यक सुरक्षा व्यवस्था की गई है। यदि आप इस बारे में और जानना चाहते हैं, तो और अधिक विवरण के लिए [क्षेत्र विशिष्ट जानकारी](https://www.snap.com/privacy/privacy-policy?lang=hi-IN#region-specific-information) अनुभाग देखें।

### 

हम आपकी जानकारी को कब तक रखते हैं

_इस अनुभाग मे हम आपको जानकारी देते हैं कि हम आपकी जानकारी कब तक रखते हैं, हम आपकी जानकारी को क्यों रखते हैं, और ये भी उजागर करते हैं कि कानून, अदालतों और दायित्व का पालन करने के लिए हमें कैसे आपकी जानकारी को रखने की आवश्यकता होगी।_

एक सामान्य नियम के रूप मे, हम जानकारी को तब तक रखते हैं जब तक आप हमें ऐसा करने के लिए कहते हैं, और अन्यथा जब तक हमें अपनी सेवाएं प्रदान करने के लिए इसकी जरूरत होगी, या कानून द्वारा ऐसा करने की आवश्यकता होगी। उदाहरण के लिए, अगर आप मेमोरीज़ मे कुछ स्टोर करते हैं, तो हम उसे तब तक रखेंगे जब तक आपको उसकी आवश्यकता होगी, लेकिन जब आप किसी फ़्रेंड के साथ चैट करते हैं, तो हमारे सिस्टम्स को इस तरह डिज़ाइन किया गया है कि आपके द्वारा भेजी गई चैट्स आपके फ़्रेंड द्वारा पढ़े जाने के 24 घंटे के भीतर (जब तक कि आपने अपनी डिफ़ॉल्ट सेटिंग नहीं बदली हो या इसे सेव करने का निर्णय नहीं लिया हो) वे उन चैट्स को डिलीट कर लेंगे। हम आपके डेटा को संभालकर रखते हैं या नहीं, वह विशिष्ट सुविधा, आपकी सेटिंग, और इस बात पर निर्भर करता है कि आप सेवाओं का उपयोग कैसे कर रहे हैं। यहाँ कुछ और कारकों के बारे में बताया गया है जिन पर हम उस समय विचार करते हैं जब हम यह तय करते हैं कि आपकी जानकारी को कब तक रखना चाहिए:

* यदि हमें अपनी सेवाएं संचालित करने या प्रदान करने के लिए जानकारी की जरूरत है। उदाहरण के लिए, हम आपके अकाउंट को बनाए रखने के लिए आपके बुनियादी अकाउंट विवरण — जैसे आपका नाम, फोन नंबर, और ईमेल पता — को स्टोर करते हैं।
    
* उन चीज़ों को करने के लिए जो आप हमारी सेवाओं से अपेक्षा करते हैं, और जैसा कि हमने इस गोपनीयता नीति में बताया है। उदाहरण के लिए, हम आपके फ़्रेंड्स की सूची को तब तक बनाए रखते हैं जब तक कि आप हमें उन्हें डिलीट करने के लिए नहीं कहते हैं क्योंकि फ़्रेंड्स, खुद को व्यक्त करने के लिए महत्वपूर्ण हैं। इसी तरह, हम आपके संपर्कों की शेयर्ड लिस्ट तब तक रखते हैं जब तक आप हमें अपनी ऐप सेटिंग मे उन्हें हटाने के लिए नहीं कहते हैं (ध्यान दें: अपने डिवाइस की अनुमतियों को अपडेट करने से वे संपर्क नहीं हट सकते जिन्हें आपने पहले Snapchat के साथ शेयर किया था)। [और जानें](https://help.snapchat.com/hc/articles/7012328615828-How-to-Add-Friends-on-Snapchat?lang=hi-IN)। इसके विपरीत, Snapchat मे भेजे गए Snaps और चैट्स को 24 घंटे के भीतर हमारे सर्वरों से डिफ़ॉल्ट रूप से डिलीट कर दिया जाएगा जब हमें पता चल जाता है कि उन्हें सभी प्राप्तकर्ताओं द्वारा खोल लिया गया है या उनका समय समाप्त हो गया है, जब तक कि आपने अपनी सेटिंग मे बदलाव न किया हो या किसी चीज को सेव करने का फैसला न किया हो, ऐसे मामले में हम आपके विकल्पों का सम्मान करेंगे।
    
* खुद जानकारी। उदाहरण के लिए, हम विभिन्न समय अवधि के लिए लोकेशन की जानकारी इस आधार पर स्टोर करते हैं कि वह कितनी सटीक है और आप किन सेवाओं का उपयोग करते हैं। यदि लोकेशन की जानकारी Snap से जुड़ी है - जैसे कि मेमोरीज़ में सेव की गई है या Snap मैप या स्पॉटलाइट में पोस्ट की गई है - तो हम उस लोकेशन को तब तक बनाए रखेंगे जब तक हम Snap को स्टोर करते हैं। प्रो टिप: आप [अपना डेटा डाउनलोड करके](https://accounts.snapchat.com/accounts/downloadmydata?lang=hi-IN) आपके बारे मे बनाए रखने वाले लोकेशन डेटा को देख सकते हैं।
    
* कुछ कानूनी दायित्वों का पालन करने के लिए हमें जानकारी को कितने समय तक बनाए रखने की आवश्यकता है।
    
* यदि हमें अन्य वैध प्रयोजनों के लिए जैसे कि नुकसान को रोकने, सेवा की शर्तें या अन्य नीतियों के संभावित उल्लंघनों की जांच करने, दुरुपयोग की रिपोर्टों की जांच करने, या खुद को या अन्य लोगों की सुरक्षा करने के लिए इसकी जरूरत पड़ती है।
    
* उत्पादों के लिए विशिष्ट प्रतिधारण अवधि के बारे मे जानने के लिए [उत्पाद के आधार पर हमारी गोपनीयता](https://www.snap.com/privacy/privacy-by-product?lang=hi-IN) पृष्ठ और [सपोर्ट पृष्ठ](https://help.snapchat.com/hc/articles/7012334940948?lang=en-US&utm_campaign=priv_pol&utm_medium=snap&utm_source=web) पर एक नजर डालें।
    

हालांकि हमारे सिस्टम्स को आपकी कुछ जानकारी को अपने आप डिलीट करने के लिए बनाया गया है, लेकिन फिर भी हम वादा नहीं कर सकते कि डिलीट करने का काम, एक विशिष्ट समय तक हो जाएगा।

कुछ मामलों मे हमें आपका डेटा स्टोर करने के लिए कानूनी आवश्यकताओं का पालन करना पड़ता है जो हमें आपकी जानकारी को डिलीट करने से रोकता है। उदाहरण के लिए, यदि हमें कोर्ट से नोटिस मिलता है जिसमें हमें आपकी कंटेंट की एक कॉपी रखने के लिए कहा गया होता है। हम इन कारणों से आपके डेटा की एक कॉपी रख सकते हैं - यदि हमें दुरुपयोग या अन्य शर्तों या नीति के उल्लंघन की रिपोर्ट मिलती है या यदि आपके अकाउंट, आपके द्वारा बनाए गए कंटेंट, या अन्य Snap चैटर्स के साथ बनाए गए कंटेंट को अन्य लोगों द्वारा या हमारे सिस्टम्स द्वारा दुरुपयोग या अन्य शर्तों या नीति के उल्लंघन के लिए फ्लैग किया जाता है। अंत में, हम कुछ विशेष जानकारी को एक सीमित अवधि या कानूनी आवश्यकताओं के अनुसार बैकअप में भी रख सकते हैं।

हम विभिन्न प्रकार की कंटेंट को कब तक स्टोर करते हैं इस बारे में नवीनतम जानकारी के लिए हमारी [सपोर्ट साइट](https://help.snapchat.com/hc/articles/7012334940948?lang=hi-IN) पर जाएं।

### 

क्षेत्र विशिष्ट जानकारी

_आप जहाँ रहते हैं उसके आधार पर, आपके पास अतिरिक्त अधिकार हो सकते हैं, यह अनुभाग, क्षेत्र विशिष्ट जानकारी के बारे में और अधिक विवरण प्रदान करता है।_

हम अपनी नीतियों को ज्यादा से ज्यादा सरल रखने की पूरी कोशिश करते हैं, लेकिन आप जहाँ रहते हैं उसके आधार पर, आपके पास कुछ अतिरिक्त अधिकार हैं या ऐसी कोई विशिष्ट जानकारी हो सकती है जिसके बारे में आपको पता होना चाहिए। कृपया नीचे की सूची पर एक नज़र डालें कि क्या आप पर इनमें से कोई भी लागू होता है या नहीं !

* [ऑस्ट्रेलिया](https://www.snap.com/privacy/privacy-policy/australia-privacy-notice?lang=hi-IN)
    
* [ब्राज़ील](https://www.snap.com/privacy/privacy-policy/brazil-privacy-notice?lang=hi-IN)
    
* [कनाडा](https://www.snap.com/privacy/privacy-policy/canada-privacy-notice?lang=hi-IN)
    
* [यूरोप](https://www.snap.com/privacy/privacy-policy/eea-uk-privacy-notice?lang=hi-IN)
    
* [मेक्सिको](https://www.snap.com/privacy/privacy-policy/mexico-privacy-notice?lang=hi-IN)
    
* [दक्षिण कोरिया](https://www.snap.com/privacy/privacy-policy/south-korea-privacy-notice?lang=hi-IN)
    
* [तुर्की](https://www.snap.com/privacy/privacy-policy/turkey-privacy-notice?lang=hi-IN)
    
* [संयुक्त राज्य अमेरिका](https://www.snap.com/privacy/privacy-policy/us-state-privacy-notice?lang=hi-IN)
    
    * **ध्यान दें:** अमेरिकी गोपनीयता नोटिस तभी लागू होती है जब आप कुछ ऐसे ख़ास अमेरिकी राज्यों के निवासी हों जिन्होंने राज्य स्तरीय गोपनीयता कानून लागू किए हैं।
        
    

कुछ न्यायक्षेत्रों में यह आवश्यक है कि हम विशेष उद्देश्यों के लिए डेटा प्रसंस्करण के लिए अपना कानूनी आधार बताएं। आप वह जानकारी [यहाँ](https://help.snapchat.com/hc/articles/22534988598676?utm_source=web&utm_medium=snap&utm_campaign=priv_prod&lang=hi-IN) देख सकते हैं।

### 

हमारी ऑडिएंस

_हमारी सेवाएँ 13 साल और उससे अधिक उम्र के लोगों को निर्देशित की जाती है।_

हमारी सेवाएँ 13 साल से कम उम्र के बच्चों को निर्देशित नहीं की जाती है, और अकाउंट बनाने और हमारी सेवाओं का उपयोग करने के लिए आपको पुष्टि करनी होगी कि आप 13 साल या उससे अधिक उम्र के हैं। यदि हमें वास्तविक जानकारी है कि आप 13 साल की उम्र (या न्यूनतम उम्र जिस उम्र में एक व्यक्ति अपने राज्य, प्रांत, या देश में माता/पिता की सहमति के बिना सेवाओं का उपयोग कर सकता है) से कम उम्र के हैं तो हम आपको सेवाएँ प्रदान करना बंद कर देंगे और आपके अकाउंट और डेटा को डिलीट कर देंगे।

इसके अलावा, हम यह भी सीमित कर सकते हैं कि हम 18 साल से कम उम्र के Snap चैटर्स की जानकारी में से कुछ को कैसे एकत्र, उपयोग, और स्टोर करते हैं। कुछ मामलों में, इसका मतलब है कि हम 18 साल से कम उम्र के लोगों को कुछ कार्यक्षमता प्रदान करने में असमर्थ होंगे।

### 

गोपनीयता नीति सम्बन्धी अपडेट्स

_हम गोपनीयता नीति को समय-समय पर अपडेट कर सकते हैं, और अगर हम कोई बदलाव करते हैं जो हमें लगता है कि आपको उसके बारे में पता होना चाहिए तो हम आपको उसके बारे में बता देंगे।_

हम इस गोपनीयता नीति को समय-समय पर बदल सकते हैं। लेकिन जब हम ऐसा करेंगे, तो हम आपको किसी-न-किसी तरीके से बताएँगे। कभी-कभी, हम आपको गोपनीयता नीति के शीर्ष पर तारीख को संशोधित कर यह जानकारी देंगे, जो हमारी वेबसाइट और मोबाइल ऐप पर उपलब्ध है। अन्य समय, हम आपको अतिरिक्त नोटिस प्रदान कर सकते हैं (जैसे हमारी वेबसाइटों के होमपेज पर एक बयान जोड़ना या ऐप अधिसूचना के साथ आपको प्रदान करना )।

### 

हमसे संपर्क करें

क्या यहाँ दी गई जानकारी को लेकर आपके कोई प्रश्न हैं या आप हमारे डेटा संरक्षण अधिकारी (DPO) से बात करना चाहते हैं? आप हमसे [यहाँ](https://help.snapchat.com/hc/requests/new?lang=hi-IN) संपर्क कर सकते हैं।