कॉपीराइट नीति
-------------

कॉपीराइट नीति
=============

#### Twitter किस प्रकार की कॉपीराइट संबंधी शिकायतों का जवाब देता है?

Twitter डिजिटल मिलेनियम कॉपीराइट एक्ट ("डीएमसीए") के तहत सबमिट की गई कॉपीराइट संबंधी शिकायतों का जवाब देता है. डीएमसीए की धारा 512 औपचारिक रूप से कॉपीराइट उल्लंघन की रिपोर्ट करने के लिए आवश्यक वैधानिक आवश्यकताओं को दर्शाती है, साथ ही यह निर्देश प्रदान करती है कि कैसे एक प्रभावित पक्ष एक अनुपालन जवाबी नोटिस को सबमिट करके निष्कासन की अपील कर सकता है.

Twitter कथित रूप से कॉपीराइट उल्लंघन की रिपोर्ट का जवाब देगा, जैसे किसी प्रोफ़ाइल या हेडर फ़ोटो के रूप में कॉपीराइट इमेज के अनधिकृत उपयोग से संबंधित आरोप, हमारी मीडिया होस्टिंग सेवाओं के ज़रिए अपलोड किए गए कॉपीराइट वीडियो या इमेज के अनधिकृत उपयोग से संबंधित आरोप या कथित रूप से उल्लंघनकारी सामग्री के लिंक वाले ट्वीट्स. ध्यान दें कि कॉपीराइट सामग्रियों के सभी अनधिकृत उपयोग उल्लंघन नहीं हैं (अधिक जानकारी के लिए हमारा [उचित उपयोग](https://help.x.com/hi/rules-and-policies/fair-use-policy.html) लेख देखें).

अगर आप अपने ब्रांड या इकाई के नाम के उपयोग के बारे में चिंतित हैं, तो कृपया [Twitter की व्यापार - चिह्न नीति](https://help.x.com/hi/rules-and-policies/twitter-trademark-policy.html) देखें. अगर आप पैरोडी, न्यूज़फ़ीड, कमेंटरी और प्रशंसक खाते के बारे में चिंतित हैं, तो कृपया [यहां](https://help.x.com/enrules-and-policies/parody-account-policy.html) प्रासंगिक नीति देखें. ये आम तौर पर कॉपीराइट समस्याएं नहीं हैं.

#### क्या मैं एक कॉपीराइट धारक हूं? इसके बारे में मुझे कैसे पता चलेगा?

अगर आप सुनिश्चित नहीं हैं कि किसी काम को करने के अधिकार आपके पास हैं या नहीं, तो कृपया किसी वकील या अन्‍य परामर्शदाता से संपर्क करें क्‍योंकि Twitter कानूनी सलाह नहीं दे सकता. कॉपीराइट कानून के बारे में अधिक जानने के लिए [http://copyright.gov](http://copyright.gov/), [https://lumendatabase.org/](https://lumendatabase.org/) और [http://www.eff.org/issues/bloggers/legal/liability/IP](https://www.eff.org/issues/bloggers/legal/liability/IP) सहित ढेर सारे संसाधन मौजूद हैं.

#### कॉपीराइट संबंधी शिकायत सबमिट करने से पहले किस चीज़ पर विचार करना चाहिए

हमें कॉपीराइट संबंधी शिकायत सबमिट करने से पहले, कृपया इस बात पर विचार करें कि उपयोग को [उचित उपयोग](https://help.x.com/hi/rules-and-policies/fair-use-policy.html) माना जा सकता है या नहीं. 

अगर आपने उचित उपयोग माना है और इसके बावजूद आप कॉपीराइट संबंधी शिकायत करना चाहते हैं, तो आपको पहले उपयोगकर्ता से बात करनी चाहिए और देखें कि क्या आप सीधे उपयोगकर्ता से बात करके मामले को हल कर सकते हैं या नहीं. आप Twitter से संपर्क किए बिना उपयोगकर्ता के ट्वीट का जवाब देकर या उपयोगकर्ता को सीधा संदेश भेजकर उन्हें आपकी कॉपीराइट सामग्री को हटाने के लिए कह सकते हैं. 

Twitter को औपचारिक शिकायत सबमिट करने से पहले, कृपया ध्यान रखें कि अगर आप जानबूझकर गलत जानकारी देते हैं कि कोई सामग्री या गतिविधि उल्लंघन कर रही है, तो 17 U.S.C. § 512(f) के तहत, आप किसी भी प्रकार के नुकसान के लिए उत्तरदायी हो सकते हैं, जिसमें हमारे या हमारे उपयोगकर्ताओं द्वारा किए गए खर्च और वकील की फीस शामिल हैं. अगर आप सुनिश्चित नहीं हैं कि आप जिस सामग्री की रिपोर्ट कर रहे हैं वह वास्तव में उल्लंघन कर रही है या नहीं, तो आप हमारे पास इसकी अधिसूचना दर्ज करने से पहले किसी वकील से संपर्क कर सकते हैं.

ध्यान दें: आमतौर पर, फ़ोटोग्राफ़र न कि फ़ोटोग्राफ़ का विषय परिणामी फ़ोटो का वास्तविक अधिकार धारक होता है. अगर आप सुनिश्चित नहीं हैं कि किसी काम को करने के कॉपीराइट आपके पास हैं या नहीं या आप किसी दूसरे के काम में कोई उल्लंघन कर रहे हैं या नहीं, तो कृपया किसी वकील या अन्‍य परामर्शदाता से संपर्क करें.

#### कॉपीराइट संबंधी शिकायत पर कार्रवाई किए जाने के लिए आपको किन जानकारी की आवश्यकता होती है?

दावा किए गए कॉपीराइट उल्लंघन की शिकायत सबमिट करने के लिए, आपको हमें निम्न जानकारी देनी होगी:

1. कॉपीराइट स्वामी या स्वामी की ओर से कार्रवाई करने के लिए अधिकृत व्यक्ति का भौतिक या इलेक्ट्रॉनिक हस्ताक्षर (अपना पूरा नाम लिखना पर्याप्त होगा);
2. जिस कॉपीराइट किए गए कार्य के उल्लंघन का दावा किया गया है, उसकी पहचान (उदाहरण, आपके मूल कार्य का लिंक या कथित तौर पर उल्लंघन की जा रही सामग्रियों का स्पष्ट विवरण);
3. उल्लंघन की जा रही सामग्री की पहचान और हमारी वेबसाइट या सेवाओं पर सामग्री को खोजने की Twitter को अनुमति देने के लिए समुचित रूप से पर्याप्त जानकारी;
4. आपके पते, टेलीफ़ोन नंबर और ईमेल पते सहित आपकी संपर्क जानकारी;
5. एक कथन कि आपको पूरा विश्वास है कि जिस तरह से सामग्री का उपयोग किया गया है वह कॉपीराइट स्वामी, उसके एजेंट या कानून द्वारा अधिकृत नहीं है; और
6. एक कथन कि शिकायत पत्र में दी गई जानकारी सटीक है और झूठे साक्ष्य होने पर होने वाली कार्रवाई के तहत, आप कॉपीराइट स्वामी की ओर से कार्रवाई करने के लिए अधिकृत हैं.  
     

अगर आप किसी ट्वीट की सामग्री की रिपोर्ट कर रहे हैं, तो कृपया हमें उस ट्वीट का [सीधा लिंक](https://help.x.com/hi/using-twitter/tweet-and-moment-url.html) दें. या कृपया निर्दिष्ट करें कि क्या कथित उल्लंघन हेडर, अवतार इत्यादि में है. उल्लंघन सामग्री की पहचान करने के लिए प्रोफ़ाइल पृष्ठ का लिंक TWITTER के लिए पर्याप्त नहीं होता है.

#### मैं कॉपीराइट संबंधी शिकायत कैसे दर्ज करूं?

आप Twitter के सहायता केंद्र पर जाकर [एक कॉपीराइट शिकायत दर्ज](https://help.x.com/forms/ipi) करके कथित कॉपीराइट उल्लंघन की रिपोर्ट कर सकते हैं. अगर आप twitter.com पर लॉगिन हैं, तो आप साइडबार में दिए गए ‘सहायता’ लिंक पर क्लिक करके सीधे अपने Twitter खाते से Twitter सहायता केंद्र पर जा सकते हैं.

डीएमसीए शिकायत दर्ज करना पूर्व-परिभाषित कानूनी प्रक्रिया की शुरुआत है. आपकी शिकायत की सटीकता, वैधता और पूर्णता की समीक्षा की जाएगी. अगर आपकी शिकायत ने इन आवश्यकताओं को पूरा कर लिया है, तो हम आपके अनुरोध पर कार्रवाई करेंगे - जिसमें आपके नोटिस की एक पूरी कॉपी (आपका नाम, पता, फ़ोन और ईमेल पता सहित) को उन उपयोगकर्ता(ओं) को फ़ॉरवर्ड करना शामिल है, जिन्होंने कथित तौर पर उल्लंघन करने वाली सामग्री पोस्ट की.

अगर आप अपनी संपर्क जानकारी को फ़ॉरवर्ड किए जाने को लेकर चिंतित हैं, तो आप रिपोर्ट करने के लिए एक एजेंट का उपयोग कर सकते हैं.

कृपया ध्यान दें कि अगर आप जानबूझकर गलत जानकारी देते हैं कि सामग्री या गतिविधि उल्लंघन कर रही है, तो 17 U.S.C. § 512(f) के तहत, आप किसी भी प्रकार के नुकसान के लिए उत्तरदायी हो सकते हैं, जिसमें हमारे या हमारे उपयोगकर्ताओं द्वारा किए गए खर्च और वकील की फीस शामिल हैं. अगर आप सुनिश्चित नहीं हैं कि आप जिस सामग्री की रिपोर्ट कर रहे हैं वह वास्तव में उल्लंघन कर रही है या नहीं, तो आप कॉपीराइट संबंधी शिकायत दर्ज करने से पहले किसी वकील से संपर्क कर सकते हैं.

#### दावों पर किस तरह कार्रवाई की जाती है?

हम कॉपीराइट शिकायतों पर उस क्रम में कार्रवाई करते हैं, जिस क्रम में वे हमें प्राप्त होती हैं. अपने टिकट को सबमिट करने के बाद, हम आपको टिकट की पुष्टि का ईमेल भेजेंगे. अगर आपको टिकट की पुष्टि नहीं मिलती है, तो इसका मतलब है कि हमें आपकी शिकायत नहीं मिली है और आपको अपनी शिकायत फिर से सबमिट करनी होगी. हालांकि, कृपया ध्यान दें, डुप्लिकेट कॉपीराइट शिकायतों को सबमिट करने से कार्रवाई में देरी हो सकती है.

अगर हम सामग्री तक पहुंच को हटाने या अक्षम करने का निर्णय लेते हैं, तो हम प्रभावित उपयोगकर्ता(ओं) को सूचित करेंगे और उन्हें जवाबी नोटिस दर्ज करने के निर्देशों के साथ रिपोर्ट करने वाले व्यक्ति की शिकायत (दी गई संपर्क जानकारी सहित) की पूरी कॉपी देंगे. हम [Lumen](https://lumendatabase.org/twitter) को शिकायत की एक संशोधित की गई कॉपी भी फ़ॉरवर्ड करेंगे, जिसमें से आपकी निजी जानकारी को निकाल दिया गया होगा.

#### जिस उपयोगकर्ता(उपयोगकर्ताओं) की रिपोर्ट की गई है, उसे कौन सी जानकारी फ़ॉरवर्ड की जाती है?

अगर हम कॉपीराइट संबंधी शिकायत में रिपोर्ट की गई सामग्री तक पहुंच को हटाते या अक्षम करते हैं, तो जिस व्यक्ति की रिपोर्ट की गई है उसे शिकायत की एक कॉपी मिलेगी, जिसमें रिपोर्ट करने वाले व्यक्ति का पूरा नाम, ईमेल, पता और शिकायत में दी गई अन्य जानकारी शामिल होगी. 

अगर आप रिपोर्ट किए गए उपयोगकर्ता के साथ अपनी संपर्क जानकारी को शेयर करने में असहज महसूस करते हैं, तो आप अपनी ओर से अपने डीएमसीए नोटिस को सबमिट करने के लिए एक एजेंट को नियुक्ति कर सकते हैं. आपके एजेंट को वैध संपर्क जानकारी के साथ डीएमसीए नोटिस सबमिट करना होगा और आपकी उस सामग्री के स्वामी के रूप में पहचान करानी होगी, जिसका वह प्रतिनिधित्व कर रहा है. 

#### इसके बाद क्या होता है?

कॉपीराइट शिकायतों पर Twitter की प्रतिक्रिया में कथित रूप से उल्लंघनकारी सामग्री तक पहुंच को हटाना या प्रतिबंधित करना शामिल हो सकता है. अगर हम किसी कॉपीराइट शिकायत के जवाब में उपयोगकर्ता सामग्री तक पहुंच को हटाते हैं या प्रतिबंधित करते हैं, तो Twitter प्रभावित खाते धारक से संपर्क करेगा और सामग्री तक उनकी पहुंच को हटाए जाने या प्रतिबंधित किए जाने के बारे में सूचित करेगा और जवाबी नोटिस दाखिल करने के निर्देशों सहित शिकायत की पूरी कॉपी उन्हें देगा.

अगर आपको अभी तक अपने खाते से हटाई गई सामग्री के संबंध में कॉपीराइट शिकायत की कॉपी नहीं मिली है, तो कृपया हमारे द्वारा आपको भेजे गए सहायता टिकट के साथ जवाब दें.

उपयोगकर्ता द्वारा पोस्ट की गई सामग्री तक पहुंच को हटाने या प्रतिबंधित करने के संबंध में यथासंभव पारदर्शी होने के प्रयास में, हम स्पष्ट रूप से ट्वीट्स और मीडिया को रोक लगाए गए के रूप में चिह्नित करते हैं, ताकि दर्शकों को पता चल जाए कि सामग्री को रोक दिया गया है (नीचे उदाहरण देखें). हम Lumen को प्रत्येक कॉपीराइट शिकायत और जवाबी नोटिस की एक संशोधित की गई कॉपी भी भेजते हैं, जहां उन्हें सार्वजनिक वेबसाइट पर पोस्ट किया जाता है (कॉपी से आपकी निजी जानकारी हटा दी जाती है).

मेरी सामग्री को X से निकाल दिया गया था
======================================

#### मुझे कॉपीराइट संबंधी शिकायत क्यों मिली है?

अगर आपको कॉपीराइट शिकायत मिलती है, तो इसका मतलब है कि शिकायत में बताई गई सामग्री तक पहुंच प्रतिबंधित कर दी गई है. कृपया आपको भेजे गए हमारे पत्राचार को पढ़ने के लिए अपना कुछ समय दें, जिसमें हमें प्राप्त शिकायत के बारे में जानकारी और जवाबी नोटिस दर्ज करने के निर्देशों के बारे में जानकारी शामिल होती है. कृपया सुनिश्चित करें कि आप अपने Twitter खाते से जुड़े ईमेल पते की निगरानी कर रहे हैं.

युक्ति: कॉपीराइट शिकायत में दी गई सामग्री को हटाने से वह शिकायत हल नहीं होगी

#### अगर मैं टेकडाउन करना चाहता हूं, तो क्या होगा?

अगर आपको लगता है कि कॉपीराइट शिकायतों में दी गई सामग्री  
की गलत पहचान की गई थी या उसे गलती से हटा दिया गया था, तो आप हमारे सहायता केंद्र के माध्यम से हमें इसकी [जवाबी सूचना](https://help.x.com/hi/forms/ipi/dmca-counternotice.html) भेज सकते हैं. जवाबी नोटिस Twitter से निकाली गई सामग्री को बहाल करने का अनुरोध है और इसके कानूनी परिणाम होते हैं. वैकल्पिक रूप से, आप रिपोर्टर से कॉपीराइट शिकायत को वापस लेने का अनुरोध कर सकते हैं.

#### मैं शिकायत वापस लेने का अनुरोध कैसे करूं?

आपको प्राप्त हुई डीएमसीए शिकायत में रिपोर्टर की संपर्क जानकारी शामिल होती है. आप रिपोर्टर से मिल सकते हैं और उनसे हमारे [वापसी फ़ॉर्म](https://help.x.com/en/forms/ipi/dmca-retraction) का उपयोग करके नोटिस को वापस लेने का अनुरोध कर सकते हैं. यह अनसुलझी कॉपीराइट शिकायत को हल करने का सबसे तेज़ और सबसे प्रभावी तरीका है. वैकल्पिक रूप से, रिपोर्टर [copyright@twitter.com](mailto:copyright@twitter.com) पर भी वापसी नोटिस भेज सकता है.  इस नोटिस में निम्न चीज़ें शामिल होनी चाहिए: (1) अक्षम की गई सामग्री की पहचान और (2) एक बयान कि रिपोर्टर अपने DMCA नोटिस को वापस लेना चाहता है.  शिकायत वापस लेना का निर्णय पूरी तरह से रिपोर्टर के विवेकाधिकार पर निर्भर होता है और केवल वह रिपोर्टर ही शिकायत वापस ले सकता है.  अगर आपके ट्वीट के एक हिस्से पर रोक लगाई गई है, तो केवल शेष हिस्से को हटाने से उल्लंघन का समाधान नहीं होगा.

#### मुझे जवाबी नोटिस कब दर्ज करना चाहिए?

जवाबी नोटिस Twitter से निकाली गई सामग्री को बहाल करने का अनुरोध है और कानूनी प्रक्रिया की शुरुआत है, जिसके कानूनी परिणाम हैं.  उदाहरण के लिए, जवाबी नोटिस सबमिट करने का मतलब है कि आप अमेरिकी संघीय अदालत के अधिकार क्षेत्र से सहमत हैं यह कि आप अपनी निजी जानकारी को रिपोर्टर के समक्ष और Lumen वेबसाइट पर प्रकटीकरण की सहमति देते हैं.

इन बातों को ध्यान में रखते हुए, अगर आप मानते हैं कि इस सामग्री की गलत पहचान की गई थी या आपको भरोसा है कि सामग्री को हटाया नहीं जाना चाहिए था, तो आप जवाबी नोटिस दर्ज कर सकते हैं.  अगर आप सुनिश्चित नहीं हैं कि आपको जवाबी नोटिस दर्ज करना चाहिए या नहीं, तो आप किसी वकील में बात कर सकते हैं.

टिप: कॉपीराइट शिकायत के जवाब में हटाई गई सामग्री को पुनः पोस्ट करने के परिणामस्वरूप स्थायी खाता निलंबन हो सकता है. अगर आपको लगता है कि सामग्री को गलती से हटा दिया गया था, तो कृपया सामग्री को दोबारा पोस्ट करने के बजाय जवाबी नोटिस दर्ज करें. 

#### जवाबी नोटिस पर कार्रवाई किए जाने के लिए आपको किन जानकारी की आवश्यकता होती है?

जवाबी नोटिस सबमिट करने के लिए, आपको हमें निम्न जानकारी देनी होगी:

1. भौतिक या इलेक्ट्रॉनिक हस्ताक्षर (अपना पूरा नाम लिखना पर्याप्त होगा);
2. आपका पूरा नाम, पता (देश सहित), टेलीफोन नंबर और सत्यापन उद्देश्यों के लिए, आपका Twitter उपयोगकर्ता नाम और संबद्ध ईमेल;
3. हटाई गई सामग्री या जिसकी एक्सेस को अक्षम कर दिया गया है उसकी पहचान और वह स्थान जिस पर सामग्री को हटाए या अक्षम किए जाने से पहले देखा गया था (कॉपीराइट नोटिस का विवरण पर्याप्त होगा);
4. झूठे साक्ष्य होने पर होने वाली कार्रवाई के तहत एक बयान कि आपको भरोसा है कि सामग्री की गलत पहचान होने के कारण सामग्री को हटाया या अक्षम किया गया था; और
5. निम्नलिखित क्षेत्राधिकार संबंधी सहमति कथनों में से एक:

(अगर आपका पता संयुक्त राज्य अमेरिका का है)

"मैं न्यायिक जिले के लिए उस यू.एस. संघीय जिला न्यायालय के अधिकार क्षेत्र के लिए सहमति देता हूं जिसमें मेरा पता मौजूद है और मैं उस व्यक्ति या ऐसे व्यक्ति के एजेंट की नोटिस प्रक्रिया को स्वीकार करूंगा जिसने 17 U.S.C. 512 (c)(1)(C) के तहत नोटिस जारी किया था."

या

(अगर आपका पता संयुक्त राज्य अमेरिका से बाहर का है)

"मैं उस किसी भी न्यायिक जिले के लिए सहमति देता हूं, जहाँ Twitter मौजूद है और मैं उस व्यक्ति या ऐसे व्यक्ति के एजेंट की नोटिस प्रक्रिया को स्वीकार करूंगा जिसने 17 U.S.C. 512 (c)(1)(C) के तहत नोटिस जारी किया था."

जवाबी नोटिस सबमिट करने के लिए, कृपया [यहाँ](https://help.x.com/en/forms/ipi/dmca-counternotice.html) दिए गए हमारे वेब फ़ॉर्म का उपयोग करके उपरोक्त सभी जानकारी प्रदान करें.

#### जवाबी नोटिस सबमिट करने के बाद क्या होता है?

एक वैध जवाबी नोटिस प्राप्त होने पर, हम तत्काल उसकी कॉपी उस व्यक्ति को फ़ॉरवर्ड करेंगे, जिसने मूल नोटिस दायर किया था. इसका मतलब है कि आपके जवाबी नोटिस में दी गई आपकी संपर्क जानकारी उस व्यक्ति के साथ शेयर की जाएगी, जिसने मूल नोटिस दायर किया था. 

अगर कॉपीराइट स्वामी इस बात से असहमत है कि सामग्री को गलती से या गलत पहचान के कारण हटा दिया गया था, तो वे आपके खिलाफ कानूनी कार्रवाई कर सकता है.  अगर हमें 10 व्यावसायिक दिनों के भीतर नोटिस प्राप्त नहीं होता है कि मूल रिपोर्टर समस्या वाली सामग्री के आगे उल्लंघन को रोकने के लिए अदालत के आदेश की मांग कर रहा है, तो हम हटाई गई सामग्री तक पहुंच को बदल सकते हैं या उसको अक्षम करना रोक सकते हैं.

हम कोई कानूनी सलाह नहीं दे सकते. अगर आपका कोई सवाल है, तो कृपया किसी वकील से परामर्श लें.

#### कॉपीराइट शिकायत या जवाबी नोटिस दर्ज करना एक गंभीर काम है!

कृपया दावा या जवाबी नोटिस सबमिट करने से पहले दो बार सोचें, खासकर अगर आप सुनिश्चित नहीं हैं कि आप वास्तविक अधिकार धारक हैं या अधिकार धारक की ओर से कार्य करने के लिए अधिकृत हैं. धोखेबाजी से और/या बुरे इरादे से किए गए सबमिशन के कानूनी और वित्तीय परिणाम होते हैं. कृपया सुनिश्चित करें कि आप वास्तविक अधिकार धारक हैं या आपको विश्वास है कि सामग्री को गलती से हटा दिया गया था और आप झूठे दावे दर्ज करने के नतीजों को समझते हैं.

#### अगर मेरे खाते को कई कॉपीराइट शिकायतें मिलती है, तो क्या होगा?

अगर किसी खाते के बारे में कई कॉपीराइट शिकायतें प्राप्त होती हैं, या अन्य सबूत बार-बार उल्लंघन के एक पैटर्न को दर्शाते हैं, तो Twitter हमारी बार-बार उल्लंघन नीति के अनुसार उस खाते को निलंबित कर सकता है. उपयोगकर्ता [इस फ़ॉर्म](https://help.x.com/forms/general?subtopic=suspended) का उपयोग करके निलंबन अपील दर्ज करा सकते हैं. हमारी बार-बार उल्लंघन नीति शिकायत वापस लेने के वैध अनुरोध और जवाबी नोटिस को ध्यान में रखेगी.